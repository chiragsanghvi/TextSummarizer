पतीने शारीरिक छळ केला- करिष्माची तक्रार

मुंबई- एकेकाळी बॉलिवूडमध्ये आघाडीवर राहिलेली अभिनेत्री करिष्मा कपूर आता तिच्या वैवाहिक जीवनातील वादामुळे चर्चेत आली आहे. पती संजय कपूरने हुंडयासाठी छळ केल्याची तक्रार करिष्माने मुंबईतील खार पोलिस स्थानकात दाखल केली आहे. त्यामुळे मुंबई पोलिस लवकरच संजय कपूरला चौकशीसाठी बोलावण्याची शक्यता आहे. 

कपूर दांपत्यामध्ये अनेक दिवसांपासूनच घटस्फोटासाठी व मुलांचा ताबा मिळवण्यासाठी खटला चालू आहे. करिष्माने वकिलांमार्फत पोलिसांना एक अर्ज दिला. त्यात करिष्माने पती संजय कपूरवर शारीरिक छळ केल्याचा आरोप केला आहे. 

खार पोलिस स्थानकातील अधिका-याने सांगितले की, आम्ही तक्रार दाखल केली असून, आरोपांच्या आधारावर चौकशी करू. येत्या आठवडयात संजय आणि त्याच्या आईची चौकशी करू. 
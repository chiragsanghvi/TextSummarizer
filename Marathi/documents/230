
आसाम सरकारचे अपयश झाकण्यासाठीच मोदींवर टीका-भाजप
नवी दिल्ली : आसाममधील काँग्रेस सरकारचे अपयश झाकण्यासाठी काँग्रेस पक्षाच्या अध्यक्षा सोनिया गांधी पंतप्रधान नरेंद्र मोदी सरकारवर टीका करीत असल्याचा आरोप भाजपने केला आहे. आसाममधील काँग्रेसच्या १५ वर्षांच्या राजवटीत काय घडले या बाबत त्यांच्याकडे सांगण्यासारखे काहीही नसल्याचेही भाजपने म्हटले आहे.
सोनिया गांधी यांनी मोदी सरकारवर हल्ला चढविल्याने त्याला प्रत्युत्तर देताना भाजपने म्हटले आहे की, सोनिया गांधी असोत किंवा राहुल गांधी असोत त्यांच्याकडे आसाममधील १५ वर्षांच्या काँग्रेसच्या राजवटीबाबत सांगण्यासारखे काहीही नाही. त्यामुळेच ते केवळ मोदी सरकारवर टीका करीत आहेत

खटल्यांच्या निकालाची टांगती तलवार- सलमान

मुंबई- सलमान खानने चित्रपटसृष्टीत आपले वेगळे स्थान आणि वलय निर्माण केले असले तरी ‘न्यायालयात चालू असलेल्या खटल्यांची टांगती तलवार आपल्या डोक्यावर आहे‘ असे सुपरस्टार सलमानने म्हटले आहे. 

एका मुलाखतीत बोलताना सलमान म्हणाला, "खटल्याच्या निकालांचे काय होणार आहे. पाच वर्षे वाढविले तर एकूण दहा-पंधरा वर्षे... ही एक मोठी चिंता माझ्या आई-वडिलांच्या व माझ्या डोक्यावर आहे. हा न्यायदंडाधिकाऱ्यासमोरील खटला नाही, ते उच्च न्यायालय आहे. त्यानंतर जे काही माझ्या वाट्याला येईल ते आयुष्य मी स्वीकारेन." 

"हे सगळ्यांना तोंड दिल्यावर तुम्हाला विनोदकला सादर करायची असते. बिग बॉस करायचे असते, परंतु डोक्यावर ही एक टांगती तलवार कायम असते. आई-वडिलांची यावरील प्रतिक्रिया आणि ते कोणत्या परिस्थितीतून जात आहेत हे तुम्ही पाहू शकता," असे सलमानने सांगितले. आपल्या लोकप्रियतेमुळे आणि कामामुळे न्यायालयाच्या निकालांमध्ये आपण वाचेल असे वाटत नाही असेही सलमान म्हणाला. 
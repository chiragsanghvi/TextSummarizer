
आर्थिक आकर्षकपणा व व्यावसायिक वातावरणात मारली बाजी

याबाबत बोलताना किअर्नी संस्थेचे भागीदार निकोलाई डॉबरस्टीअन म्हणाले, ""भारत आणि फिलिपिन्स हे देश नवीन प्रतिभावान; तसेच कौशल्यपूर्ण मनुष्यबळ देण्यात आघाडीवर आहेत. जगभरातील विविध क्षेत्रांतील कंपन्या भारतातील राज्यांच्या राजधानीची शहरे; तसेच इतर प्रमुख शहरांमध्ये गुंतवणूक करीत आहेत. यामध्ये भारतातील सुरत, नागपूर व लखनौ; तर फिलिपिन्समधील बॅकलॉग व लॉयला या शहरांचा समावेश आहे. शैक्षणिक पायाभूत सुविधा, कृषीसुबत्ता आणि भविष्यातील पात्र पदवीधारक ही या शहरांची बलस्थाने आहेत, असे "जीएसएलआय‘च्या अहवालात नमूद करण्यात आले आहे. एकूणच कुशल मनुष्यबळ, तज्ज्ञता, उद्यमशीलता, नैसर्गिक साधनसंपत्तीमुळे येत्या काही वर्षांत भारत निर्मितीचे प्रमुख केंद्र म्हणून विकसित होत आहे; तसेच येथे गुंतवणूक करण्याचा आणखी एक फायदा म्हणजे कमी किमतीत जास्तीत जास्त परिश्रम करणारे कामगार सहज उपलब्ध होत असतात.


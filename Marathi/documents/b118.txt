
अल्पबचतीच्या योजना केंद्र सरकारकडून टपाल खात्याच्या माध्यमातून राबविल्या जातात. राज्य सरकारकडून अल्पबचत एजंटांना प्रशिक्षण देऊन या योजनांना गती दिली जात होती. मात्र गेल्या काही वर्षांपासून नव्या एजंटांची भरती बंद आहे. त्याचबरोबर ज्या एजंटांकडे सध्या परवाने आहेत, त्यांचे नूतनीकरण जिल्हाधिकारी कार्यालयाच्या माध्यमातून केले जात आहे. अल्पबचत संचालनालयातील मनुष्यबळाच्या सध्याच्या स्थितीबाबत माहिती घेऊ. काही ठिकाणी घडलेल्या आर्थिक गैरव्यवहारांमुळे खबरदारीचा उपाय म्हणून एजंटांकडून परवाना नूतनीकरणाच्यावेळी पोलिसांचा चारित्र्य पडताळणी दाखला मागण्यात येतो. हे सर्व केंद्र सरकारच्या धोरणांनुसार सुरू आहे. 
- सुधीर मुनगंटीवार, राज्याचे अर्थमंत्री


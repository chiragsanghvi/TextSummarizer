"ब्रुस ली'च्या आयटम सॉंगसाठी इलिआनाला दीड कोटींची ऑफर

अभिनेत्री इलिआना डि‘क्रुझला एका तेलगू चित्रपटात आयटम सॉंग करण्यासाठी तब्बल दीड कोटी रुपयांची ऑफर आल्याची माहिती सिने जगतातील विश्‍वसनीय सूत्रांकडून मिळाली आहे. तेलगू ऍक्‍शन हीरो राम चरण तेजाच्या "ब्रुस ली‘ या चित्रपटात आयटम सॉंग करण्यासाठी तिला ही ऑफर आल्याची शक्‍यता आहे. राम चरण हा तेलगू मेगास्टार चिरंजीवी यांचा मुलगा आहे. या ऑफरमुळे इलिआनाची चांदी होणार असली तरी, अद्याप तिने हे आयटम सॉंग "साइन‘ केलेले नाही. या चित्रपटात राकुल प्रीत सिंह ही अभिनेत्रीच्या भूमिकेत दिसणार असून, श्रिनू वैतला हे या चित्रपटाचे दिग्दर्शक आहेत. 
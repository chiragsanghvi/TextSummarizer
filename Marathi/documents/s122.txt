इंग्लंड संघाच्या रॉय, विलीवर कारवाई

नवी दिल्ली - टी २० विश्‍वकरंडक क्रिकेट स्पर्धेत शनिवारी श्रीलंकेविरुद्ध झालेल्या सामन्यात गैरवर्तन केल्याबद्दल इंग्लंडच्या जेसन रॉय आणि डेव्हिड विली यांच्यावर दंडात्मक कारवाई करण्यात आली. 

इंग्लंडने या सामन्यात श्रीलंकेचे आव्हान परतवून लावत उपांत्य फेरीत प्रवेश केला. मात्र, दोन खेळाडूंवरील दंडात्मक कारवाईमुळे त्यांच्या विजयाला गालबोट लागले. रॉय याने पंचांनी बाद दिल्यावर पंचाकडे बघून हातवारे केले, तर विलीने श्रीलंकेचा फलंदाज मिलिंदा सिरीवर्दना याला बाद झाल्यावर पॅव्हेलियनकडे परतण्याची दिशा दाखवताना अपशब्द वापरले.

रॉयने या सामन्यात ४२ धावा केल्या, तर विलीने दोन गडी बाद केले. सामन्यानंतर झालेल्या चौकशीत दोन्ही खेळाडूंनी आपली चूक मान्य केली. त्यानंतर आयसीसीचे सामना निरीक्षक जेफ क्रो यांनी ही कारवाई केली.
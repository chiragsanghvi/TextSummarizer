अक्षय कुमार, रजनीकांत 'रोबोट 2'मध्ये एकत्र

मुंबई - बॉलिवूडमधील खिलाडी अक्षय कुमार आणि तमिळ सुपरस्टार रजनीकांत ‘रोबोट 2‘ या चित्रपटात एकत्र पहायला मिळणार आहेत.

अक्षय कुमारने आज (गुरुवार) ट्विटरवरून याबाबतची घोषणा केली. अक्षयने एक छायाचित्र प्रसिद्ध करून आपण ‘रोबोट 2‘मध्ये रजनीकांत सरांसोबत काम करत असल्याने खूप उत्साही असल्याचे म्हटले आहे. अक्षयने प्रसिद्ध केलेल्या छायाचित्रात त्याच्यासोबत रजनीकांत, दिग्दर्शक एस. शंकर, संगीतकार ए. आर. रेहमान हे सुद्धा आहेत.

तंत्रज्ञानावर आधारित रोबोट चित्रपटाने 2010 मध्ये जोरदार कमाई केली होती. या चित्रपटात रजनकांतच नायक आणि खलनायकाच्या भूमिकेत दिसले होते. ‘रोबोट 2‘ मध्ये अक्षय कुमार खलनायकाच्या भूमिकेत दिसण्याची शक्यता आहे.
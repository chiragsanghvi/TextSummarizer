जागतिक क्रमवारीत जोकोविचच अव्वल

पॅरिस - सर्बियाच्या नोव्हाक जोकोविच याने जागतिक टेनिस क्रमवारीत अव्वल स्थान कायम राखले आहे. मियामी टेनिस स्पर्धेनंतर ही क्रमवारी जाहीर करण्यात आली. अँडी मरे दुसऱ्या; तर रॉजर फेडरर तिसऱ्या, स्टॅन वाव्रिंका चौथ्या आणि रॅफेल नदाल पाचव्या क्रमांकावर कायम आहेत. त्यांच्यानंतर पहिल्या दहांत केई निशिकोरी, टोमास बर्डिच, डेव्हिड फेरेर, ज्यो विल्फ्रेड त्सोंगा, रिचर्ड गास्के यांचा क्रमांक येतो.
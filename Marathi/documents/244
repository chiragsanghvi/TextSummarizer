
ब्रसेल्सच्या जनतेची जिद्द प्रशंसनीय – नरेंद्र मोदी
ब्रसेल्स येथे मोदी तेराव्या भारत-युरोपीय समुदाय परिषदेस उपस्थित राहणार आहेत
बेल्जियमसह तीन देशांच्या दौऱ्यापूर्वी वक्तव्य
ब्रसेल्समधील हल्ल्यानंतरही तेथील लोकांनी दाखवलेली जिद्द व हिंमत महत्त्वाची असून भारत खांद्याला खांदा लावून बेल्जियममधील जनतेच्या पाठीशी आहे, असे पंतप्रधान नरेंद्र मोदी यांनी आज सांगितले.
मोदी हे ब्रसेल्स येथून वॉशिंग्टनला जाणार असून तेथे ३१ मार्च ते १ एप्रिल दरम्यान होणाऱ्या अणुसुरक्षा शिखर बैठकीसाठी उपस्थित राहणार आहेत. त्यानंतर ते सौदी अरेबियाला जात असून तेथे त्यांचा दोन दिवस मुक्काम राहील. त्यात ऊर्जा व संरक्षण सहकार्यावर द्विपक्षीय संबंध सुधारण्यावर त्यांचा भर राहील.


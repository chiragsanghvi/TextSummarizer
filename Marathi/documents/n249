विद्या बालन 'यूपी'मध्ये बांधणार 100 शौचालये

लखनौ- ‘डर्टी पिक्‍चर‘ फेम विद्या बालन ही उत्तर प्रदेशात शंभर स्वच्छतागृहे बांधणार आहे. याबाबतची घोषणा विद्याने नुकतीच केली.

उत्तर प्रदेशातील मिर्झापूर जिल्ह्यात विद्या बालनच्या एका चित्रपटाच्या चित्रीकरणावेळी तिला स्वच्छतागृहे नसल्याने अडचण जाणवली, त्यामुळे हा निर्णय घेतल्याचे तिने वृत्तसंस्थेशी बोलताना सांगितले. ग्रामपंचायत पातळीवर ‘परिवर्तन स्वयंसेवक‘ तयार करण्याची गरज आहे यावरही तिने भर दिला. स्वयंसेवकांच्या माध्यमातून स्वच्छता, आरोग्य आणि महिलांना भेडसावणाऱ्या समस्या याबाबत जनजागृती करता येईल, असे ती म्हणाली. 

ग्रामीण भागातील नागरिकांनी स्वतःच्या घरात स्वच्छतागृहे बांधावीत यासाठी त्यांचे मत परिवर्तन करायला हवे, असे विद्याने सांगितले. 
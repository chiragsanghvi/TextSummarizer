

'सकाळ मनी'तर्फे येत्या रविवारी खास सेमिनार
पुणे - "सकाळ मनी‘तर्फे येत्या रविवारी (ता. 7) "इन्व्हेस्टमेंट मंत्रा‘ या उपक्रमांतर्गत एकदिवसीय सेमिनार आयोजित करण्यात येत आहे. सध्याच्या घसरत्या बाजारात आणि केंद्रीय अर्थसंकल्पापूर्वी शेअर बाजार, म्युच्युअल फंड आणि सोने-चांदीत गुंतवणूक करावी का, केल्यास फायदेशीर ठरेल का, यासंदर्भात या क्षेत्रातील मान्यवर तज्ज्ञांकडून सोप्या भाषेत मार्गदर्शन केले जाणार आहे. हे सेमिनार सकाळनगर, गेट नं. 1, यशदाजवळ, बाणेर रस्ता, पुणे येथे येत्या रविवारी सकाळी 9.30 ते सायंकाळी 6 या वेळेत आयोजित केले जाणार आहे.

शेअर बाजार विश्‍लेषक आणि "इक्विबुल्स‘चे संचालक रितेश मुथियान व श्रीनिवास जाखोटिया, प्रिसिजन टेक्‍निकल ऍनालिसिसचे संचालक मंदार जामसंडेकर, म्युच्युअल फंडतज्ज्ञ आणि ए.3एस. फायनान्शिअल सोल्युशन्सचे संचालक सुहास राजदेरकर आणि पु. ना. गाडगीळ अँड सन्सचे कमोडिटी तज्ज्ञ अमित मोडक हे उपस्थितांना मार्गदर्शन करणार आहेत. शेअर बाजार, म्युच्युअल फंड, सोने-चांदीच्या क्षेत्रातील नवे; तसेच पूर्वीपासून असलेले गुंतवणूकदार, गृहिणी आणि सेवानिवृत्त नागरिकांना हे सेमिनार अतिशय उपयोगी ठरणारे असेल.

या सेमिनारमध्ये मर्यादित व्यक्तींना सहभागी होता येणार असून, "प्रथम नोंदणी करणाऱ्यास प्राधान्य‘ या तत्त्वावर प्रवेश दिला जाणार आहे. या सेमिनारसाठी प्रतिव्यक्ती फक्त 500 रुपये शुल्क ठेवण्यात आले असून, त्यात दुपारचे भोजन व चहा यांचा समावेश असेल. या शुल्कासह नावनोंदणीची व्यवस्था "सकाळ‘च्या बुधवार पेठ कार्यालयात सोमवारपासून (ता. 1) सकाळी 11 ते सायंकाळी 6 या वेळेत केली जाणार आहे. तरी इच्छुकांनी त्वरित नावनोंदणी करावी, असे आवाहन करण्यात येत आहे

राजेश खन्नांचा आशीर्वाद बंगला पाडायला सुरवात

मुंबई : काका या टोपण नावाने ओळखले जाणारे बॉलिवूडचे पहिले सुपरस्टार राजेश खन्ना यांच्या आशीर्वाद हा बंगला पाडण्यात येत आहे. मंगळूर येथील उद्योजक शशिकांत शेट्टी यांनी हा बंगला विकत घेतला असून, लवकरच येथे नवीन इमारतीचे बांधकाम सुरू करण्यात येणार आहे.

राजेश खन्ना आशीर्वाद बंगल्यात रहायला आल्यानंतर त्यांचे चित्रपट मोठ्या प्रमाणात यशस्वी झाले. ते येथेच सुपरस्टार झाले. शशीकांत शेट्टी हे एका कंपनीचे संस्थापक असून, त्यांनी २०१४ साली ९५ कोटीला हा बंगला विकत घेतला आहे. राजेश खन्ना यांची दोन्ही मुली ट्विंकल व रिंकी यांनी बंगला विकण्याचा निर्णय घेतला होता. एकून ६५०० स्के. फुट हा बंगला उभा होता. 
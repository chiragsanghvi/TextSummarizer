निवृत्तीबाबत अद्याप विचार नाही- शाहीद आफ्रिदी

मोहाली- क्रिकेटमधून निवृत्तीबाबत अद्याप कोणताही विचार केलेला नाही. पाकिस्तानमध्ये गेल्यानंतर याबाबत विचार करेल, असे पाकिस्तान क्रिकेट संघाचा कर्णधार शाहीद आफ्रिदी याने म्हटले आहे. 

टी-20 विश्वकरंडक स्पर्धेनंतर निवृत्तीचे संकेत आफ्रिदीने दिले होते. पाकिस्तान-ऑस्ट्रेलिया आज झालेल्या सामन्यापूर्वी छत्तीस वर्षीय आफ्रिदी म्हणाला, ‘निवृत्तीबाबत अद्याप कोणताही विचार केलेला नाही. परंतु, माझ्या देशात गेल्यानंतर याबाबत विचार करेल.‘ 

टी-20 विश्वकरंडक स्पर्धेदरम्यान भारत, न्यूझीलंड व ऑस्ट्रेलियाकडून पाकिस्तानचा पराभव झाला आहे. टी-20 विश्वकरंडक स्पर्धेनंतर कर्णधार पदावरून आफ्रिदीला दूर करणार असल्याचे संकेत पाकिस्तान क्रिकेट मंडळाने दिले आहेत.

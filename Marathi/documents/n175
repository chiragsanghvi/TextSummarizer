आमीर याने मुलीचे चित्र घेतले विकत...

मुंबई - इरा या सुप्रसिद्ध अभिनेता आमीर खान याच्या मुलीच्या चित्रकृतींचे पहिलेवाहिले प्रदर्शन मुंबईत असून या प्रदर्शनामधील एक चित्र आमीर याने स्वत: विकत घेतले आहे! 

सध्या दंगल या आगामी चित्रपटाच्या तयारीमध्ये व्यस्त असलेल्या आमीर याने विकत घेतलेल्या चित्राचे नाव दी टायगर्स नेस्ट असे आहे. आमीर याने स्वत: ट्विट करुन यासंदर्भातील माहिती दिली. 

"इरा, या माझ्या मुलीचे हे पहिले चित्रकृती प्रदर्शन असून त्यामधील दी टायगर्स नेस्ट ही कलाकृती मी विकत घेतली आहे. मला ही कलाकृती अत्यंत प्रिय आहे,‘‘ असे या 50 वर्षीय अभिनेत्याने स्पष्ट केले आहे. 

इरा व जुनैद ही आमीर याच्या रीना दत्ता या पहिल्या पत्नीची मुले असून, आता आमीर याने चित्रपट निर्माती किरण रावशी विवाह केला आहे.
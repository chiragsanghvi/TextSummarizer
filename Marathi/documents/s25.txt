रवींद्र जडेजाला सासरच्यांकडून 'कोटी'ची मोटार भेट

राजकोट- भारतीय क्रिकेटपटू रवींद्र जडेजा याला 97 लाख रुपये किंमतीची ऑडी क्‍यू7 ही आलिशान मोटार त्याच्या सासरच्यांकडून भेट म्हणून मिळाली आहे. 

रवींद्र जाडेजाचे 17 एप्रिल रोजी अभियंता असलेल्या रिवाबा सोळंकी सोबत विवाह होणार आहे. पाच फेब्रुवारीला दोघांचा साखरपुडा झाला आहे. रवींद्र व रिवाबाने सोमवारी स्थानिक शो रुमधून मोटार ताब्यात घेतली. मोटारीची पूजा करतानाची छायाचित्रे सोशल नेटवर्किंगवर शेअर करण्यात आली आहेत. 

हरदेवसिन सोळंकी यांची रिवाबा ही एकुलती एक मुलगी आहे. ते राजकोटमध्ये दोन खासगी शाळा चालवतात. शिवाय, त्यांचा व्यवसायही आहे.

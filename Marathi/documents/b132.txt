
गॅस सिलिंडरचे ऑनलाइन बुकिंगही शक्य
नवी दिल्ली : घरगुती वापराच्या एलपीजी गॅस सिलिंडरचे आता ऑनलाइन बुकिंग करता येणार आहे. इंडियन ऑइल, भारत पेट्रोलियम आणि हिंदुस्थान पेट्रोलियम अशा तिन्ही कंपन्यांच्या देशभरातील ग्राहकांना ऑनलाइन बुकिंगची सेवा उपलब्ध करणार आहे. केंद्रीय पेट्रोलियम मंत्री धर्मेंद्र प्रधान यांनी रविवारी मुंबईत ऑनलाइन बुकिंगच्या उद्घाटनप्रसंगी बोलत होते.

देशातील काही भागात पैसे ऑनलाइन बुकिंगची सुविधा प्रायोगिक तत्त्वावर नोव्हेंबरमध्ये सुरू करण्यात आली होती. आता ही योजना देशभर राबवण्यात येणार आहे आहे. ग्राहकांना एलपीजी पुरवठादार कंपनीच्या वेबसाइटवर जाऊन ग्राहक क्रमांक, ई-मेल आयडीच्या आधारे स्वतःचे खाते सुरू करावे लागेल. या खात्याच्या आधारे एलपीजी कंपनीच्या वेबसाइटवर लॉग-इन केल्यावर ऑनलाइन रिफिल बुकिंगचा पर्यायाची निवड करावी लागेल. याठिकाणीच ऑनलाइन पेमेंटचा पर्याय मिळेल. त्यावर क्लिक केल्यावर ऑनलाइन बँकिंग, डेबिट कार्ड किंवा क्रेडिट कार्डद्वारे पेमेंट करता येणार आहे. मात्र, ग्राहकांना यासाठी बँकांचे सेवा शुल्क आणि सेवा कर म्हणून 8 ते 10 रुपये द्यावे लागणार आहे.

केंद्र सरकार सिलिंडर बुकिंग करण्यासाठी आयव्हीआरएस, वेबसाइट तसेच विमानतळ, रेल्वे स्टेशन, महापालिकांची कार्यालये, मॉल महत्त्वांच्या ठिकाणी पेट्रोलियम कंपन्या एलपीजी सिलिंडरचे ऑनलाइन बुकिंगसाठी टचस्क्रीन उपलब्ध करून देण्यात येणार आहे. या ठिकाणी ग्राहक क्रमांक आणि इतर माहिती भरून ग्राहक सिलिंडर बुकिंग करता येणार आहे. येत्या वर्षअखेर ही सुविधा उपलब्ध होईल, अशी घोषणा प्रधान यांनी केली


###
सोन्याच्या भावात 210 रुपयांची वाढ

नवी दिल्ली: आंतरराष्ट्रीय बाजारात मागणी वाढल्याने देशात सोन्याचा भाव 210 रूपयांची वाढ झाली आहे. काल(बुधवार) दिल्ली सराफा बाजारात सोन्याचा भाव प्रति 10 ग्रॅम 26,900 रूपये झाला आहे. तसेच चांदीचा भाव प्रति किलो 34,650 रुपये झाला आहे. जागतिक बाजापेठेत सोने प्रति औंस 1100 डॉलर झाले आहे.

भारतात सोन्याचे भाव तीन महिन्यांच्या उच्चांकी पातळीवर पोचले आहेत.

आंतरराष्ट्रीय शेअर बाजारात अस्थिरता आहे. तसेच कच्च्या तेलाच्या दराने 12 वर्षांचा नीचांक गाठला आहे. त्यामुळे सुरक्षित गुंतवणूक पर्याय समजल्या जाणाऱ्या सोन्याला मागणी वाढली आहे. परदेशात सोन्याला वाढलेल्या मागणीमुळे किंमतीत तेजी कायम राहण्याची शक्यता आहे, असे व्यापाऱ्यांनी म्हटले आहे.

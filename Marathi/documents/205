

दहशतवाद दुसऱ्यांचा प्रश्न हा समज मोडायची वेळ – नरेंद्र मोदी
कारवाया करताना दहशतवादी २१ व्या शतकातील तंत्रज्ञान वापरताना दिसतात
व्हाईट हाऊसमध्ये अमेरिकेचे राष्ट्राध्यक्ष बराक ओबामा यांनी आयोजित केलेल्या भोजन समारंभावेळी मोदी यांनी दहशतवादाच्या जागतिक धोक्याचा मुद्दा उपस्थित केला. वॉशिंग्टनमध्ये आजपासून दोन दिवसीय आण्विक सुरक्षा परिषदेचे आयोजन करण्यात आले आहे. त्यासाठी मोदी अमेरिकेच्या दौऱ्यावर आहेत.(सौजन्य - एमईए) 
दहशतवाद दुसऱ्यांचा प्रश्न आहे असून, त्यांच्यासाठी दहशतवादी असलेला माझ्यासाठी दहशतवादी नाही. हा समज आता मोडीत काढण्याची वेळ आली आहे. ब्रसेल्समधील हल्ल्यांमुळे आण्विक सुरक्षेला मोठा धोका असल्याचे पुन्हा एकदा दिसले आहे. त्यामुळे जगातील सर्व देशांनी दहशतवादाविरोधात एकमेकांना सहकार्य करण्याची नितांत गरज असल्याचे प्रतिपादन पंतप्रधान नरेंद्र मोदी यांनी गुरुवारी वॉशिंग्टनमध्ये केले.




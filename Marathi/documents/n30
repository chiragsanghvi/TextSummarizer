'बाहुबली 2'साठीही प्रभासची कठोर मेहनत

मुंबई - ‘बाहुबली‘ या डोळे दिपवून टाकणाऱ्या चित्रपटाला अमाप यश मिळाल्यानंतर आता याचा दुसरा भाग येत आहे. त्याकडे सर्वांचे डोळे लागले आहेत. खांद्यावर विशाल शिवलिंग उचललेला अभिनेता प्रभास पाहून चित्रपटरसिक थक्क झाले होते. आता "बाहुबली द कनक्‍लुजन‘ या दुसऱ्या भागात प्रभास पुन्हा आपली कमाल दाखवण्यासाठी सज्ज होत आहे. दुसऱ्या भागात त्याचे तीन मोठे कारनामे अचंबित करणार आहेत. त्यासाठी त्याने प्रचंड मेहनत घेतली आहे. 

"बाहुबली‘च्या दुसऱ्या भागाच्या चित्रीकरणाला गतवर्षी डिसेंबरमध्ये सुरुवात झाली. त्यानंतर प्रभासने चार महिने इथेच विशेष प्रशिक्षण घेतले. प्रत्येक दृश्‍यासाठी त्याने कठोर परिश्रम घेतले. सकाळी 20 अंडी खाऊनही त्याने आहारतज्ज्ञाच्या सल्ल्यानुसारच आहार घेतला. तो घेत असलेली मेहनत पाहून दिग्दर्शक एस. एस. राजामौली व इतर सहकलाकार खूश झाले आहेत. या दुसऱ्या भागातील तीन रोमांचक दृश्‍यांबाबत मात्र सर्वांची गुपचिळी आहे. त्यामुळे रसिकांची उत्सुकता वाढली आहे.
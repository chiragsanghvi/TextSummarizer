दादा कोंडके यांची स्वर्गात धम्माल!

मुंबई - आपल्या विनोदाने रसिकांना खळखळून हसवणाऱ्या शाहीर दादा कोंडके यांच्यावरील पहिले नाटक "स्वर्गात दादांची धमाल‘ लवकरच रंगभूमीवर दाखल होत आहे. दादा कोंडके यांची भूमिका सुशीलकुमार करणार आहेत. 

सर्वोत्कर्ष ट्रस्ट निर्मित हे दोनअंकी नाटक शाहीर दादा कोंडके यांच्यावरील काल्पनिक कथेवर आधारित आहे. या नाटकात देवांचा राजा इंद्रदेव त्यांच्यासोबत पापपुण्याचा हिशेब ठेवणारे चित्रगुप्त, यम, यमाचा रेडा, नारदमुनी, इंद्राचे सेवक व चार अप्सरा अशी पात्रे आहेत. 10 अप्रतिम नृत्येही या नाटकात आहेत. 
सुशीलकुमार यांच्यासह भास्कर पावसकर, ज्ञानेश्‍वर धुमाळ, भास्कर चांदणे, प्रसाद धाकुलकर, बंडू देशमुख, माधवी पंचशील व प्रियंका पद्मजा या कलाकारांच्या धम्माल भूमिका यात आहेत. लेखन व दिग्दर्शन विजय जोशी यांनी केले आहे. निर्मिती, संकल्पना व संगीत व्यंकटेश गरुड यांचे आहे.
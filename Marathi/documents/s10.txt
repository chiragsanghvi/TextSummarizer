ब्राझीलच्या प्रशिक्षकपदी डुंगा कायम
- - वृत्तसंस्था

रियो दि जानिरो : या वर्षी होणाऱ्या कोप अमेरिका आणि ऑलिंपिक स्पर्धेसाठी ब्राझील फुटबॉल संघाचे प्रशिक्षकपद डुंगा यांच्याकडे कायम ठेवण्यात आले. मुख्य संघावर लक्ष केंद्रित करता यावे, यासाठी ऑलिंपिक स्पर्धेसाठी ब्राझीलचे प्रशिक्षकपद दुसऱ्या कुणाकडे सोपविले जाईल, असे मानले जात होते. ब्राझील विश्‍वकरंडक पात्रता फेरीत दक्षिण अमेरिका विभागातून सहाव्या थानावर आहे. पात्रता फेरीतील पहिल्या सहापैकी केवळ दोन सामन्यांतच त्यांना विजय मिळवता आला आहे. त्यामुळे मुख्य संघाच्या प्रशिक्षकपदावरूनही त्यांची हकालपट्टी होण्याची शक्‍यता होती. कोपा अमेरिका स्पर्धा या वर्षी अमेरिकेत 3 ते 26 जूनदरम्यान खेळविली जाणार आहे. ऑलिंपिकमधील फुटबॉलचे सामने 3 ते 20 ऑगस्टदरम्यान होतील.
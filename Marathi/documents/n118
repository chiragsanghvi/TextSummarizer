'किलिंग वीरप्पन' येतोय

चित्रपटांद्वारे विविध विषय हाताळणारे दिग्दर्शक राम गोपाल वर्मा यांचा "किलिंग वीरप्पन‘ हा चित्रपट लवकरच प्रसिद्ध होत आहे. कुख्यात चंदनतस्कर वीरप्पन याला ठार मारणाऱ्या पोलिस अधिकाऱ्याची ही कथा आहे. वीरप्पनने या अधिकाऱ्याच्या वडिलांचे एकदा अपहरण केले होते. ही कथा चित्रपटासाठी योग्य असल्याचे राम गोपाल वर्मा यांनी ओळखले. वास्तविक, काही वर्षांपूर्वी त्यांनी वीरप्पनला पकडण्याच्या मोहिमेवर चित्रपट करण्याचा विचार केला होता. मात्र त्याचदरम्यान वीरप्पन मारला गेल्याने त्यांनी बेत बदलला. दाक्षिणात्य अभिनेता शिवाराज याने पोलिस अधिकाऱ्याची, तर संदीप भारद्वाजने वीरप्पनची भूमिका केली आहे. 

'कहाणी 2'चे चित्रीकरण सुरू

रसिकांचा प्रतिसाद आणि समीक्षकांची दाद मिळविलेल्या "कहाणी‘चा सिक्‍वेल येणार असून, त्याचे चित्रीकरण नुकतेच सुरू झाले आहे. निर्माता आणि दिग्दर्शक सुजय घोष याने "कहाणी 2‘चे चित्रीकरण सुरू झाले असल्याचे ट्‌विटरवरून सांगितले. 

चित्रीकरणाच्या मुहूर्ताचे छायाचित्रही त्यांनी पोस्ट केले आहे. "पहिल्या चित्रपटाला तुमचे प्रेम लाभल्याबद्दल धन्यवाद. आता दुसऱ्या भागाविषयी तुमच्या अपेक्षा पूर्ण करण्यासाठी आम्ही अधिक परिश्रम करू,‘‘ असे त्याने म्हटले आहे. "कहाणी‘मध्ये विद्या बालनने गर्भवती महिलेची भूमिका साकारली होती. "कहाणी 2‘मध्येही विद्या बालन प्रमुख भूमिकेत आहे. मात्र पहिल्या चित्रपटापेक्षा सिक्वेलची कथा पूर्ण भिन्न असणार आहे. 
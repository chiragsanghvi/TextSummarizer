
सरकारी बॅंकांतील एफडीआयची मर्यादा वाढवणार?
नवी दिल्ली : सार्वजनिक क्षेत्रातील बॅंकांमध्ये परदेशी गुंतवणुकीची मर्यादा 20 टक्‍क्‍यांवरून वाढवून 49 टक्‍क्‍यांवर नेण्याचा सरकार विचार करत आहे. सूत्रांनी दिलेल्या माहितीनुसार, संसदेच्या अर्थसंकल्पीय अधिवेशनात याची घोषणा केली जाण्याची शक्‍यता आहे.

सार्वजनिक क्षेत्रातील बॅंकांमध्ये 49 टक्के परदेशी गुंतवणुकीचा प्रस्ताव ठेवला आहे. अप्रूव्हल रूटद्वारे सार्वजनिक क्षेत्रातील बॅंकांमध्ये 49 टक्के परदेशी गुंतवणूक करण्यास परवानगी दिली जाण्याची शक्‍यता आहे. सध्या बॅंकांमध्ये 20 टक्के परदेशी गुंतवणुकीची परवानगी आहे. मात्र, गुंतवणूक करण्यासाठी "अप्रूव्हल रूट‘द्वारेच गुंतवणुकीची अट असण्याची शक्‍यता आहे. अशा प्रकारच्या गुंतवणुकीसाठी सरकारची परवानगी घेणे आवश्‍यक असते.

यावर रिझर्व्ह बॅंक (आरबीआय) आणि औद्योगिक धोरणे आणि प्रोत्साहन परिषदेकडून (डीआयपीपी) सूचना मागविल्या आहेत. सध्या बॅंकांना जागतिक भांडवल निकष पूर्ण करण्यासाठी भांडवलाची गरज आहे. बाझेल-3 नियमांची पूर्तता करण्यासाठी वर्ष 2018 पर्यंत 2.40 रुपये कोटींची आवश्‍यकता आहे


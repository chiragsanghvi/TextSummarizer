माधुरी, ऐश्वर्यापेक्षा सोनम कपूर सरस- सलमान

सलमानने अलीकडे केलेल्या विधानाने रसिकांच्या भुवया उंचावतील. अभिनयाची गुणवत्ता आणि सौंदर्याच्या दृष्टीने विचार केल्यास सोनम कपूर ही माधुरी दीक्षित आणि ऐश्वर्या राय यांच्यापेक्षा सरस आहे, असे अभिनेता सलमान खान याने म्हटले आहे. 



माधुरी दीक्षित, ऐश्वर्या राय, भाग्यश्री आणि सोनाली बेंद्रे या अभिनेत्रींसोबत सलमानने केलेल्या चित्रपटांना वाहवा मिळाली होती. तथापि, त्यांच्यापेक्षाही सोनम कपूर जास्त सुंदर व गुणवान असल्याचे सलमानने सांगितले. सोनमने ‘प्रेम रतन धन पायो’मध्ये केलेले काम हे ‘हम आपके है कौन’ या चित्रपटातील माधुरीच्या कामापेक्षा सरस असल्याचे मत सलमानने व्यक्त केले. 
दरम्यान, अशाप्रकारे सोनमने स्वत:ची तुलना माधुरी किंवा ऐश्वर्याशी करणे योग्य नसल्याचे सांगितले. त्यांनी याअगोदर खूप चांगले काम करून ठेवले आहे. सौदर्यं आणि गुणवत्तेच्याबाबतीत मी ऐश्वर्या आणि माधुरी यांच्या जवळपासही नसल्याचे सोनम कपूरने सांगितले.
नखे रंगवण्याच्या स्पर्धेत सोनाक्षी सिन्हाचा विक्रम

"नेल आर्ट‘ स्पर्धेत अभिनेत्री सोनाक्षी सिन्हा हिने बाजी मारली. यामुळे तिचे नाव "गिनेस बुक ऑफ वर्ल्ड रेकॉर्ड‘मध्ये नोंदले गेले आहे. जागतिक महिला दिनानिमित्त नुकतीच ही स्पर्धा घेण्यात आली. 

सोनाक्षी एका कार्यक्रमाला गेली होती. तिथे ही अधिकाधिक माणसांची नखे रंगवण्याची स्पर्धा होती. सोनाक्षीने त्यात अन्य महिलांप्रमाणे भाग घेतला आणि सर्वांत जास्त नखे रंगवली. हा विक्रम गिनेस बुकात नोंदला गेला. 

सोनाक्षी म्हणाली, की गिनेज बुकात नाव यावे, अशी माझी लहानपणापासून इच्छा होती; पण अशा प्रकारच्या स्पर्धेत आपण भाग घेऊ आणि आपले नाव गिनेज बुकात जाईल असे वाटले नव्हते. आता या विक्रमामुळे मी आनंदी आहे. स्वप्न साकार झाले आहे. 
युवराजसिंग ट्‌वेंटी-20 विश्वकरंडकातून बाहेर

नवी दिल्ली- ऑस्ट्रेलियाविरुद्धच्या सामन्यादरम्यान युवराज सिंगच्या घोट्याला दुखापत झाल्याने त्याला ट्‌वेंटी-20 विश्वकरंडकामधून बाहेर जावे लागले आहे. त्याच्या ऐवजी भारतीय क्रिकेट संघात मनीष पांडेचा समावेश करण्यात आला आहे. 

ट्‌वेंटी-20 विश्वकरंडक क्रिकेट स्पर्धेत भारत आणि वेस्ट इंडिज यांच्यात 31 मार्चला उपांत्य फेरीचा सामना मुंबईत होणार आहे. भारतीय संघ व्यवस्थापनाने युवराजसिंग ऐवजी मनीष पांडेचा संघात समावेश केला आहे. 

दरम्यान, ऑस्ट्रेलियाविरुद्धच्या सामन्यात फलंदाजी करताना युवराजच्या घोट्याला दुखापत झाली होती. सध्या तो मोहालीतच असून, मुंबईत आल्यावर त्याच्या घोट्याचे एमआरआय स्कॅन करण्यात येणार आहे.
आनंदची नाकामुराशी बरोबरी

मॉस्को - भारताच्या विश्‍वनाथन आनंदने कॅंडिडेट बुद्धिबळ स्पर्धेच्या पाचव्या फेरीत हिकारू नाकामुराशी बरोबरी साधली. पांढरी मोहरी असूनही आनंदने सुरक्षित खेळ केला. या फेरीत प्रथमच सर्व चार डाव बरोबरीत सुटले. सर्जी कॅर्जाकीनने बल्गेरियाच्या वेसेलीन टोपालोवशी बरोबरी साधली. याबरोबरच त्याने ३.५ गुणांसह आघाडी राखली. दोन विजय आणि तीन बरोबरी अशी कामगिरी त्याने केली आहे. लेव्हॉन अरोनियन तीन गुणांसह दुसऱ्या स्थानावर आहे. आनंद, अनिष गिरी, फॅबियानो कॅरुआना आणि पीटर स्वीडलर यांचे प्रत्येकी २.५ गुण आहेत. स्पर्धेच्या आणखी नऊ फेऱ्या बाकी आहेत.

निकाल - विश्‍वनाथन आनंद बरोबरी वि. हिकारू नाकामुरा. अनिष गिरी बरोबरी वि. पीटर स्वीडलर. लेव्हॉन अरोनीयन बरोबरी वि. फॅबियानो कॅरुआना. वेसेलीन टोपालोव बरोबरी वि. सर्जी कॅर्जाकीन.
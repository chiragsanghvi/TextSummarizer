अर्जुन रामपालने फोटोग्राफरला चोपले.

अभिनेता अर्जुन रामपालने एका फोटोग्राफरला मारहाण केल्याने त्याच्याविरोधात पोलीस ठाण्यात गुन्हा दाखल करण्यात आला आहे. दिल्लीतील एका फाइव्ह स्टार हॉटेलमध्ये ही घटना घडली.

एका फाइव्ह स्टार हॉटेलमध्ये अर्जुन रामपाल आला होता. त्यावेळी शोभित नावाच्या एका फोटोग्राफरने त्याचा फोटो काढला. फोटो काढल्यानं भडकलेल्या अर्जुन रामपालनं त्या फोटोग्राफरचा कॅमेरा हिसकावून तो फेकून दिला. या झटापटीत फोटोग्राफरला मार लागला. केवळ फोटो काढल्यानं अर्जुन रामपालनं कॅमेरा का फेकला याचं कोडं शोभितलाही उलगडलेलं नाही. पहाटे ३.३० वाजता ही घटना घडली. या घटनेनंतर शोभितनं पोलिसांत तक्रार दाखल केली आहे. पण पोलीस सहकार्य करत नसल्याचा आरोप शोभितनं केला आहे.
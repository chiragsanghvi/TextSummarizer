

"मॅगी'चे उत्पादन पुन्हा जोमात सुरु 
नवी दिल्ली - नेस्ले इंडिया या कंपनीने भारतामधील सर्व केंद्रांमधून मॅगी नूडल्सचे उत्पादन सुरु केल्याचा निर्णय घेतल्याची घोषणा आज (सोमवार) केली.

सुमारे पाच महिन्यांच्या बंदीनंतर गेल्या 9 नोव्हेंबर रोजी मॅगी नूडल्सचे उत्पादन पुन्हा सुरु करण्यात आले होते. यानंतर आता टप्प्याटप्प्याने मॅगी उत्पादनाचे सर्व प्रकल्प पुन्हा कार्यान्वित करण्यात आल्याचे नेस्लेने स्पष्ट केले आहे. ताहलिवाल (हिमाचल प्रदेश), मोगा (पंजाब), बिचोलीम (गोवा), नंजांगुड (कर्नाटक) व पंतनगर (उत्तराखंड) येथे मॅगी नूडल्सची उत्पादन केंद्रे आहेत.

अन्न तपासणीच्या मापदंडांची समाधानकारक पूर्णता न करु शकल्याच्या आरोपामुळे मॅगीवर बंदी घालण्यात आली होती. याशिवाय 30 हजार टनांपेक्षा जास्त मॅगी नूडल्स नष्टही करण्यात आले होते. कंपनीस यामुळे 450 कोटी रुपयांचा फटका बसला होता.

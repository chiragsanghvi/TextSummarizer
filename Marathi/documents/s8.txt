रियो ऑलिंपिकच्या ज्योतीचे 21 एप्रिलला प्रज्वलन
- - वृत्तसंस्था

अथेन्स (ग्रीस) : या वर्षी ऑगस्टमध्ये होणाऱ्या रियो ऑलिंपिक स्पर्धेची ज्योत 21 एप्रिल रोजी प्राचिन ऑलिंपिया येथे पारंपरिक पद्धतीने सूर्यप्रकाशात प्रज्वलित केली जणार आहे. 

ग्रीक ऑलिंपिक संघटनेचे अध्यक्ष स्पायरॉस कॅप्रालोस आणि ऑलिंपिक ज्योत रिलेचे कार्याध्यक्ष गिआनीस कॅरास यांनी ही माहिती दिली. ज्योत प्रज्वलित करण्यात आल्यानंतर 27 एप्रिल रोजी ही ज्योत रियो ऑलिंपिक संयोजन समितीकडे सोपविण्यात येईल. 1896 मध्ये सर्वप्रथम आधुनिक ऑलिंपिक ज्या पॅनाथेनिक स्टेडियमवर पार पडले, त्याच मैदानावर हा कार्यक्रम होणार आहे. 

ही ज्योत पारंपरिक पद्धतीनेच प्रज्वलित करण्यात येणार आहे. प्राचिन ऑलिंपिया येथील 2600 वर्षे जुने भग्न अवशेषांचे मंदिर आहे. याच मंदिरात ग्रीसचा पारंपरिक पोषाख परिधान करून ग्रीक अभिनेत्री बर्हिगोल भिंग आणि सूर्याच्या किरणांच्या साह्याने प्रज्वलित करण्यात येणार आहे. त्यानंतर ही ज्योत ग्रीसमधील प्रमुख शहरांतून फिरविण्यात येणार आहे.
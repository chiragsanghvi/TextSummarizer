

माझे वर्तन घटनात्मक तरतुदींनुसार नव्हते – झुमा
खासगी निवासस्थानी सोयीसुविधा करण्यासाठी सार्वजनिक निधीचा वापर 
खासगी निवासस्थानी सोयीसुविधा करण्यासाठी सार्वजनिक निधीचा वापर केल्याच्या प्रकरणी न्यायालयाने कडवट टीका केल्यानंतर, माझे वर्तन घटनात्मक तरतुदींशी सुसंगत नव्हते, अशी कबुली दक्षिण आफ्रिकेचे अध्यक्ष जेकब झुमा यांनी दिली आहे. न्यायालयाने दिलेल्या निकालाचा मी आदर करतो असे सांगून ते म्हणाले की, आपण निवासस्थानातील सुविधांसाठी जो खर्च केला तो योग्य होता, पण घटनात्मक तरतुदींचे पालन केले नाही हे मान्य आहे. मी कुठलाही हेतू ठेवून घटनात्मक तरतुदींचे उल्लंघन केलेले नाही. या प्रकरणात बरीच गोंधळाची भूमिका आहे, त्याबाबत मी सरकारच्या वतीने माफी मागतो.
झुमा यांचे हे वक्तव्य राजीनाम्याचे भाषण मानले जात आहे. या प्रकरणातील सर्व संबंधितांनी न्यायालयाच्या निकालाचे पालन करावे, असे आवाहन त्यांनी केले.



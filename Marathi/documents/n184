विद्या बालन अधिकृतपणे ट्विटरवर सक्रिय

मुंबई- आपल्या उत्कृष्ट अभिनयाने वेगळी ओळख निर्माण करणारी बॉलिवूडमधील आघाडीची अभिनेत्री विद्या बालन ही आता अधिकृतरीत्या ट्विटर या सोशल नेटवर्किंग साइटवर सक्रिय झाली आहे. 

‘डर्टी पिक्चर‘ फेम विद्याने आपले ट्विटर अकाउंट नुकतेच व्हेरिफाय करवून घेतले आहे. सहा वर्षांपूर्वीच 37 वर्षीय विद्या ट्विटरवर आली, परंतु अलीकडे तिच्या नावाने अनेक बनावट ट्विटर अकाउंट सुरू झाल्याचे निदर्शनास आल्याने तिने स्वतःचे अकाउंट व्हेरिफाय करवून घेतले. 

चित्रपट निर्माता करण जोहरने एक ट्विट करीत विद्याचे ट्विटरवर स्वागत केले. "माझी ‘मितवा‘ फ्रेंड (मला काय म्हणायचे ते तिला समजेल) आता ट्विटर आहे. तिला ट्विटरवर खूप प्रेम मिळेल."
हमारी अधुरी कहानी या हिंदी चित्रपटानंतर विद्याने मराठी चित्रपटात पहिल्यांदाच काम केले. भगवानदादा यांच्यावरील एक चरित्रात्मक चित्रपटात ती आहे. 

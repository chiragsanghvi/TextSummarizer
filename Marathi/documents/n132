'मनापासून केलेल्या कामाचा आनंद काही औरच'

मुंबई - कोणतेही काम मनापासून केले पाहिजे. मनापासून केलेल्या प्रत्येक कामाचा आनंद काही औरच असतो, असे उद्‌गार अभिनेत्री परिणिती चोप्रा हिने नुकतेच काढले. ब्लॅण्डर्स प्राईड फॅशन टूर नुकतीच मुंबईत झाली. त्या वेळी झालेल्या फॅशन शोमध्ये विविध मॉडेल्सबरोबरच परिणितीही सहभागी झाली होती. ती रॅम्पवर येताच उपस्थितांनी तिचे टाळ्यांच्या गजरात दणक्‍यात स्वागत केले. तिने घातलेल्या स्पेशल ड्रेसचे सर्वांनी कौतुक केले. सध्याच्या फॅशन ट्रेडबद्दलही तिने माहिती दिली. आपल्या आवडत्या फॅशनबद्दल तिने सांगितले. 

फॅशन टूरच्या दुसऱ्या दिवशी मसाबा आणि रोहित गांधी व राहुल खन्ना या डिझायनर्सच्या कलेक्‍शनचे कौतुकही परिणितीने केले. ती म्हणाली, की आज फॅशन टूरमधून सादर झालेले कलेक्‍शन उत्तम सौंदर्याची जाण असल्याचे लक्षण आहे. हे सगळेच कलेक्‍शन मला अगदी आपलेसेच वाटले. सौंदर्यदृष्टी रातोरात प्राप्त होणारी गोष्ट नाही तर ती आयुष्यभर तुमच्यासोबतच असावी लागते. तुमच्या अनुभवातून आणि प्रेरणेतूनच ती प्राप्त होते. मी माझ्या आयुष्यात आजवर जे काही केले ते मला मनापासून आवडणारे आणि पटणारेच केले आहे. मला कॅमेऱ्यासमोर काम करायला प्रचंड आवडते. मला वाटते, एखाद्याला जे काम आवडते तेच करायला मिळाले तर अगदी मनापासून ते शक्‍य होते. तुम्हाला मार्गही आपोआप सापडत जातो. हीच पॅशन बाळगून मला काम करायचे होते. आज रॅम्पवर चालताना मी तसेच चालले. 

फॅशन जगतात आघाडीवर असणारे अनेक तरुण चेहरे आपल्याला दिसत आहेत. त्यांच्या नव-नव्या कल्पनांचा मेळ त्यांच्या कलेक्‍शनमध्येही दिसून येते. बॉलीवूडमधील अनेक आघाडीचे कलाकारही यांचे कौतुक करताना दिसतात.
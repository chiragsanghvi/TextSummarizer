शाहरुखला विकत घ्यायचंय स्वतःचं विमान

मुंबई- स्वत:च्या मालकीचे विमान विकत घेऊन त्यातून फिरण्याची माझी इच्छा आहे, मात्र माझ्याकडे तितका पैसा नाही, अशी ‘खंत‘ बॉलिवूडमधील किंग खान शाहरुखने व्यक्त केलीय. 

सर्वांत जास्त मानधन घेणारा 50 वर्षीय अभिनेता शाहरुख म्हणतो, "कामाचा प्रचंड ताण असतो, त्यामुळे मला स्वत:च्या खाजगी विमानातून फिरण्याची इच्छा आहे. पण माझ्याकडे तेवढे पैसे नाहीत, त्यामुळे विमान विकत घेऊ शकत नाही." 
"मात्र, एकदिवस नक्की माझ्या मालकीचे विमान असेल. विमान विकत घ्यावे की चित्रपट निर्मिती करावी असे पर्याय माझ्या डोळ्यांसमोर येतात, पण मी चित्रपटांचा पर्याय निवडतो," असे शाहरुखने सांगितले. 

शाहरुख त्याचा जास्तीत जास्त पैसे चित्रपटांमध्ये गुंतवतो. शाहरुख एका आयपीएल संघाचाही मालक आहे, तसेच, बांद्रा येथील मन्नत बंगला व इतर विपुल संपत्ती त्याच्याकडे आहे. मात्र स्वतःचे विमान विकत घेऊ शकत नाही अशी खंत शाहरुखला वाटते.
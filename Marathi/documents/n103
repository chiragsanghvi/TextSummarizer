"करिश्माने पैशांसाठी माझ्याशी लग्न केले"

मुंबई : बॉलिवूडमधील अभिनेत्री करिश्मा कपूरच्या घटस्फोटाची प्रक्रिया चालू असल्याने हिच्या वैयक्तिक आयुष्यात सध्या कठीण काळ आहे. पैशाचा विचार करून माझ्याशी लग्न केले. करिश्माने पैशासाठीच माझ्याशी लग्न केले, असा आरोप संजय कपूरने केला.

करिष्मा आणि संजय हे मागील वर्षीच आपला दहा वर्षांचा संसार संपवून काडीमोड घेणार होते, परंतु पोटगीच्या कारणावरून त्यांच्या घटस्फोटाचा निर्णय होऊ शकला नाही. 
बांद्रा येथील कौटुंबिक न्यायालयात संजय कपूरने एक याचिका दाखल केली आहे. त्यामध्ये ‘केवळ पैशांसाठी तिने लग्न केले. नंतर ऐश आरामासाठी तिने माझ्या कुटुंबाला दूर केले, असे संजय कपूरने म्हटल्याचे एका वृत्तात म्हटले आहे. 

करिश्माचे अभिषेक बच्चनसोबतची रिलेशनशिप संपल्यानंतर २००३ मध्ये संजय कपूरसोबत लग्न जमले. त्यांच्यात होणाऱ्या वादांतून अकरा वर्षानंतर त्यांचा संसार मोडला. त्यांना समायरा आणि कियान ही दोन अपत्ये असून, त्यांचा ताबा कोणाकडे ठेवायचा हा मुद्दाही कोर्टात सुरू आहे.
करिश्माने पत्नी आणि सूनेची जबाबदारी निभावलेली नाही. त्यात ती यशस्वी झालेली नाही. तिने मातृत्व योग्य प्रकारे केले नाही, याचिकेत म्हटले आहे. 
अमिताभ बच्चन, प्रियांका चोप्रा 'अतुल्य भारत'चे नवे ब्रॅंड ऍम्बेसिडर?

नवी दिल्ली - ‘अतुल्य भारत‘साठी ब्रॅंड ऍम्बेसिडर म्हणून अभिनेता अमिताभ बच्चन आणि अभिनेत्री प्रियांका चोप्रा यांची नियुक्ती होण्याची शक्‍यता आहे. या दोन्ही कलाकारांची नियुक्ती अमीर खानच्या जागी होणार आहे. दरम्यान, दोघांच्या नेमणुकीबाबत बोलताना पर्यटनमंत्री महेश शर्मा यांनी याबाबत अद्याप कोणतीही अधिसूचना काढली नसल्याचे नमूद केले. "अतुल्य भारत‘साठी एका खासगी संस्थेमार्फत ब्रॅंड ऍम्बेसिडर करारबद्ध केला जात असे. यंदा मात्र पर्यटन मंत्रालयामार्फतच थेट नियुक्ती करण्यात येणार आहे. हा करार तीन वर्षांसाठी असणार आहे. अभिनेता अमीर खान याची "अतुल्य भारत‘साठी जाहिरात कंपनी मॅकनन वर्ल्डवाइड या मार्फत नेमले होते. आता या कंपनीशी असलेला करार संपला आहे.
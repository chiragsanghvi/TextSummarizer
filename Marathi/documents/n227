अनन्या नंदा बनली ज्युनियर इंडियन ऑयडॉल

मुंबई ः सोनी टीव्हीवरील "इंडियन आयडॉल ज्युनियर‘ या स्पर्धेत ओरिसाच्या अनन्या नंदाने बाजी मारली. तिला सोनी टीव्हीतर्फे 10 लाख व स्मृतिचिन्ह बक्षीस देण्यात आले. 

गोरेगाव येथील दादासाहेब फाळके चित्रनगरीत "इंडियन आयडॉल ज्युनियर‘ची अंतिम फेरी झाली. अनन्या नंदा, आसामची नाहिद आफ्रिन व चेन्नईची व्ही. नित्याश्री या तिन्ही स्पर्धकांमध्ये अटीतटीची लढत होती. या तिन्ही स्पर्धकांनी विविध गाणी गाऊन मनोरंजन केले. उत्साह आणि जल्लोषाच्या वातावरणात स्पर्धेची अंतिम फेरी पाडली. अनन्या नंदा, नाहीद आफ्रिन व व्ही. नित्याश्री या तिघींनीही ही स्पर्धा जिंकण्यासाठी उत्तम तयारी केली होती. या तिघींचेही या स्पर्धेत पारडे जड होते. या तिघींनी आपल्या आवाजाची जादू दाखवली; मात्र अनन्या नंदाने बाजी मारत "इंडियन आयडॉल ज्युनियर‘वर आपले नाव कोरले. 
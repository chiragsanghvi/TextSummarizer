

संरक्षणमंत्री अ‍ॅश्टन कार्टर यांची भारत भेट; पाक पुरस्कृत दहशतवादाचा फटका बसल्याची कबुली

भारत व अमेरिका यांनी लष्कराच्या मालमत्तांचा वापर, नाविक व हवाई तळांची दुरुस्ती-देखभाल तसेच सामग्रीचा पुरवठा याबाबत एकमेकांना मदत करण्याचे ठरवले आहे. मागील यूपीए सरकारच्या काळात ही सहमती शक्य झाली नव्हती. दरम्यान, पाकिस्तान पुरस्कृत दहशतवादाचा अमेरिकेलाही फटका बसल्याची कबुली अमेरिकेचे संरक्षणमंत्री अ‍ॅश्टन कार्टर यांनी दिली.

संरक्षणमंत्री मनोहर पर्रिकर व अमेरिकेचे संरक्षणमंत्री अ‍ॅश्टन कार्टर यांनी सांगितले की, याबाबत करारावर येत्या काही आठवडय़ांत किंवा महिन्यांत स्वाक्षऱ्या होतील. याचा अर्थ भारतीय भूमीत अमेरिकी सैन्य तैनात केले जाईल असा नाही.


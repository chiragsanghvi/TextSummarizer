कतरिना-रणबीरच्या ब्रेकअपमागे सलमान खान?

बॉलिवूडची हॉट फेवरीट जोडी म्हणून ओळखले जाणारे कतरिना कैफ व रणबीर कपूर हे आता वेगळे होणार आहेत. या दोघांमध्ये दुरावा निर्माण झाल्याची जोरदार चर्चा अलीकडे झाली. ही चर्चा खरीच ठरली. मात्र, यो दोघांची ताटातूट होण्यामागे सलमान तर नाही ना, अशी चर्चा आता बालिवूड टाऊनमध्ये सुरू आहे. कतरिना पुन्हा सलमानच्या संपर्कात आली असून, रणबीर आणि दीपिका पदुकोनही पुन्हा एकत्र येणार का याबाबत उत्सुकता व्यक्त करण्यात येत आहे.

‘अजब प्रेम की गजब कहानी‘ या चित्रपटापासून एकमेकांच्या जवळ आलेले कतरिना आणि रणबीर या दोघांनी आता वेगळे होण्याचा निर्णय घेतला असून, रणबीर आता कार्टर रोडचा डुप्लेक्स फ्लॅट सोडून आपल्या आईवडीलांकडे परतला आहे. रणबीर कतरिनासोबत येथे लिव्ह-इन रिलेशनशिपमध्ये राहत होता असे सांगितले जाते. 

कतरिनाने सलमानसोबत बॉलिवूडमध्ये पदार्पण केल्यानंतर सलमानशी तिचे सूत जुळले होते. बॉलिवूडमध्ये सेट झाल्यानंतर तिने सहा वर्षांपूर्वी रणबीरसाठी सलमानचा निरोप घेतला होता. मात्र, रणबीरशी फारकत घेतल्यानंतर लगेच कतरिना सलमानला त्याचे चित्रीकरण सुरू असलेल्या सेटवर जाऊन भेटल्याचे समोर आले आहे. रात्री उशिरा ते दोघे एका हॉटेलमध्ये भेटले. निर्माता कबीर खानही त्यांच्यासोबत होता. त्यामुळे कतरिना पुन्हा सलमानसोबत दिसणार याबाबत चाहत्यांना उत्सुकता आहे. 

काश्मीर प्रश्नावर चर्चा कशा पद्धतीने, कुठल्या व्याप्तीत व कुठल्या वेगाने करावी हे भारत व पाकिस्तान या दोन देशांनी ठरवायचे आहे ही अमेरिकेची काश्मीर प्रश्नावर भूमिका आहे व त्यात बदल झालेला नाही. दोन्ही देशांनी काश्मीरच्या मुद्दय़ावर तोडगा काढायचा आहे. दोन्ही देशांकडून केल्या जाणाऱ्या शांतात प्रयत्नांना आमचा पाठिंबा
आहे.
पाकिस्तानचे उच्चायुक्त बसित यांनी काल असे म्हटले होते की, भारताचे माजी नौदल अधिकारी कुलभूषण जाधव हे आमच्या ताब्यात असून त्यांच्यावर हेरगिरीचा आरोप आहे. त्यांच्या अटकेबाबत विचारलेल्या प्रश्नांवर उत्तरे देण्याचे अमेरिकी अधिकाऱ्यांनी टाळले. जाधव यांच्या अटकेच्या बातम्या मला माहिती आहेत, पण त्याचा तपशील माहीत नाही असे टोनर यांनी सांगितले


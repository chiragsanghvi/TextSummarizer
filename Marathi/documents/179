
त्यात संस्थात्मक, व्यवस्थात्मक तसेच नियंत्रणात्मक उपाय तसेच विशेष कौशल्ये असलेले मनुष्यबळ या बाबींचा समावेश आहे. अणू दहशतवादापासून सुरक्षित राहण्यासाठी तंत्रज्ञानही विकसित केले जात आहे. अणुशक्तीच्या शांततामय उपयोगांवर भर दिला जात असून, कमी संपृक्त युरेनियमपासून मॉली ९९ हे वैद्यकीय वापराचे रसायन तयार केले जात आहे. सेसियम १३७ सारखी किरणोत्सारी समस्थानिके वापरली जात आहेत. अणुतस्करी रोखण्यासाठी राष्ट्रीय किरणोत्सारी व अणुसाहित्य शोधव्यवस्था आणखी मजबूत केली जात असून, त्यांचे मुख्य काम अणुतस्करी रोखणे हे असणार आहे. अणुसुरक्षा निधीसाठी भारत १० लाख डॉलर्स देणार आहे. आंतरराष्ट्रीय अणुऊर्जा नियंत्रण संस्था म्हणजे आयएइएच्या तज्ज्ञांचे मार्गदर्शन इंटरनॅशनल फिजिकल प्रोटेक्शन असेसमेंट सव्‍‌र्हिस या सेवेबाबत घेतले जाईल. आण्विक पुरवठादार गटांच्या त्रिपक्षीय अणुसुरक्षेच्या अंमलबजावणीबाबत उपाययोजनांत भारताचा सहभाग असेल. २०१७ मध्ये अणू दहशतवादावर भारत सरकार जागतिक परिषद आयोजित करणार आहे. भारताच्या आण्विक साहित्य निर्यातीचे नियम हे अणू पुरवठादार गटांच्या नियमांसारखेच असतील.

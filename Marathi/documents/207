
चर्चेद्वारे प्रश्न सुटतात याची काही शेजाऱ्यांना जाणीव नाही – मोदी
चर्चेद्वारे काही प्रश्न शांततेने सोडविता येतात ही जाणीव काही शेजाऱ्यांना नाही
चर्चेद्वारे काही प्रश्न शांततेने सोडविता येतात ही जाणीव काही शेजाऱ्यांना नाही, असे नमूद करून पंतप्रधान नरेंद्र मोदी यांनी गुरुवारी येथे पाकिस्तानवर अप्रत्यक्षपणे जोरदार हल्ला चढविला. मोदी यांनी या वेळी बांगलादेशसमवेतचा सीमा प्रश्न सोडविल्याचे उदाहरणही दिले.
बांगलादेशसमवेत असलेला वाद कसा सोडविला ते सांगताना मोदी यांनी, चर्चेद्वारे प्रश्न सोडविण्यात आल्याचे उदाहरण जगासमोर ठेवले, मात्र काही शेजाऱ्यांना ही गोष्ट कळत नाही, आता आम्ही आमचे शेजारी कसे बदलणार, मात्र एक दिवस त्यांनाही जाणीव होईल, असे मोदी म्हणाले.
आमचे सरकार सत्तेवर आल्यानंतर एकही गोळी न झाडता, कोणतीही लढाई न लढता केवळ एकत्र बसून आम्ही बांगलादेशसमवेत असलेला सीमा प्रश्न सोडविला, ज्यांना भारतात यावयाचे आहे ते आले, ज्यांना बांगलादेशात जावयाचे आहे ते तेथे गेले, घुसखोरीही थांबली असून दोन्ही देश शांततेने नांदत आहेत, असेही ते म्हणाले.
अमेरिकेचे अध्यक्ष बराक ओबामा यांनी आयोजित केलेल्या दोन दिवसांच्या आण्विक सुरक्षा परिषदेला हजर राहण्यासाठी मोदी गुरुवारी पहाटे वॉशिंग्टनला येऊन पोहचले



भारत-बांगलादेश सामन्यात शाहरुख समालोचक

बंगळूर : ट्‌वेंटी-20 विश्‍वकरंडक स्पर्धेत आज (बुधवार) होणाऱ्या भारत विरुद्ध बांगलादेश या सामन्यादरम्यान अभिनेता शाहरुख खान काही वेळ समालोचकाच्या भूमिकेत असणार आहे. या सामन्याच्या पहिल्या अर्ध्या तासात शाहरुख समालोचक असेल. 

गेल्या शनिवारी कोलकात्यात झालेल्या भारत विरुद्ध पाकिस्तान या सामन्यासाठी ‘कॅब‘चे अध्यक्ष सौरभ गांगुली यांनी शाहरुख खानलाही आमंत्रण दिले होते. मात्र, एका चित्रपटाच्या चित्रीकरणासाठी परदेशात असल्याने शाहरुख त्या सामन्यासाठी हजर राहू शकला नव्हता. भारत-बांगलादेश सामन्याच्या सुरवातीच्या अर्ध्या तासात कपिलदेव आणि शोएब अख्तर यांच्यासह तो समालोचन करेल. 

भारताची लढत आज बांगलादेशशी होत असून स्पर्धेतील आव्हान कायम राखण्यासाठी भारताला विजय अत्यावश्‍यक आहे. सलग दोन पराभवांमुळे बांगलादेशचे स्पर्धेतील आव्हान जवळपास संपुष्टात आले आहे.
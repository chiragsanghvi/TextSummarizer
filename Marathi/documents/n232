सैफच्या मुलीची बॉलिवूडमध्ये एंट्री

बॉलिवूडचा नवाब सैफ अली खानची मुलगी सारा अली खान बॉलिवूडमध्ये एंट्री करणार आहे. "स्टुडंट ऑफ द इयर‘ या सिनेमाद्वारे वरुण धवन आणि आलिया भट यांना इंडस्ट्रीत आणणारा फिल्ममेकर करण जोहर सारालासुद्धा लॉंच करणार असल्याचे वृत्त आहे. शाहीद कपूरचा सावत्र भाऊ इशान खट्टरही सारासोबत बॉलिवूडमध्ये एंट्री करणार आहे. सारा ही सैफ व त्याची पहिली पत्नी अमृता सिंह यांची मोठी मुलगी आहे. अमृता सिंहपासून विभक्त झाल्यानंतर सैफने अभिनेत्री करिना कपूरसोबत दुसरा विवाह केला. विशेष म्हणजे या लग्नात अमृता अनुपस्थित होती, मात्र सैफची मुले या लग्नात सहभागी झाली होती. 
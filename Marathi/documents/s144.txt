गोलंदाजीमध्ये भारत, फलंदाजीत कांगारू सरस

जिंकल्यास उपांत्य फेरी, हरल्यास घरी...देशवासीयांना केवळ विजेतेपदाचीच अपेक्षा असल्यामुळे या सामन्यात यजमान संघावर किती दडपण असेल याची कल्पना करा. याच संदर्भात धोनी हा अनमोल कर्णधार ठरतो. अर्थात तोसुद्धा आपल्यासारखाच माणूस आहे आणि त्यालासुद्धा दडपण जाणवत असेल, पण तो इतरांपेक्षा त्याचा सरस सामना करतो. हे त्याचे सहकारी आणि संघाला महत्त्वाचे, तर प्रतिस्पर्ध्याला खचविणारे ठरते. 

ऑस्ट्रेलिया-पाक लढतीच्यावेळी खेळपट्टी फलंदाजीस चांगली वाटली. मला नेमकी याचीच थोडी चिंता वाटते कारण ऑस्ट्रेलियाची फलंदाजी अत्यंत धोकादायक आहे. वॉट्‌सन, मॅक्‍सवेल, वॉर्नर आणि स्मिथ दीडशेचा स्ट्राइकरेट राखू शकतात आणि सामना तुमच्या हाताबाहेर घालवू शकतात. दुसरीकडे धवन आणि रोहित यांना अपवाद म्हणून आवडती खेळपट्टी मिळू शकते. 

अलीकडे ठणठणीत खेळपट्टीवर भारताची गोलंदाजी सरस ठरते; पण फलंदाजीत ऑस्ट्रेलियाचे पारडे वरचढ असेल. चेंडू वळणाऱ्या संथ खेळपट्टीवर भारतीय फलंदाजीत त्रुटी सापडतात; पण चाहत्यांच्यादृष्टीने खेळपट्टी तशीच असावी अशी आशा वाटते. याचे कारण अशाच खेळपट्टीवर भारताची गोलंदाजी चमकदार ठरते. त्यामुळे ऑस्ट्रेलियाची फलंदाजी रोखणे शक्‍य होते. 
(पीएमजी/इएसपी) 
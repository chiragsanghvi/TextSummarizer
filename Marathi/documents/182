
मोदींचे सौदी अरेबियात आगमन
पंतप्रधान नरेंद्र मोदी यांचे तीन देशांच्या दौऱ्याच्या अखेरच्या टप्प्यात शनिवारी सौदी अरेबियामध्ये आगमन झाले.
पंतप्रधान नरेंद्र मोदी यांचे तीन देशांच्या दौऱ्याच्या अखेरच्या टप्प्यात शनिवारी सौदी अरेबियामध्ये आगमन झाले. त्यांच्या दोन दिवसांच्या या दौऱ्यात दोन्ही देश आपली सामरिक भागीदारी वाढवण्यासाठी अनेक करार करणार असून सुरक्षाविषयक व दहशतवादविरोधी सहकार्य अधिक बळकट करण्याची अपेक्षा आहे.
खालिद आंतरराष्ट्रीय विमानतळावरील ‘रॉयल टर्मिनल’ वर शाही कुटुंबांचे प्रमुख सदस्य व रियाधचे गव्हर्नर राजपुत्र फैजल बिन बंदर बिन अब्दुलअझीझ यांनी देशाच्या अनेक उच्चपदस्थ अधिकाऱ्यांसह त्यांचे स्वागत केले.


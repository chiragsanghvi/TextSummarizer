
हॉवित्झर तोफांसाठी बीएई-महिंद्रा करार
नवी दिल्ली - बीएई सिस्टिम्सने भारतीय कंपनी महिंद्राशी "एम777 हॉवित्झर‘ तोफांच्या पुरवठ्यासाठी करार केला असून, 145 तोफांचा हा करार सुमारे 70 कोटी डॉलरचा असणार आहे. या तोफांची मारक क्षमता 25 किलोमीटर आहे.
 
"एम 777 हॉवित्झर‘ या तोफांची दुरुस्ती, सुटे भाग आणि दारूगोळा भारतीय कंपनीसोबत भागीदारीत उत्पादित करण्यात येणार आहे, अशी माहिती संरक्षण मंत्रालयातील सूत्रांनी दिली. भारतीय लष्कराला 145 "एम 777 हॉवित्झर‘ तोफा खरेदी करण्यासाठी भारत आणि अमेरिका यांच्यात चर्चा झाली होती. बीएईने भारतातील "असेंब्ली, इंटिग्रेशन ऍण्ड टेस्ट‘ केंद्रासाठी महिंद्रा कंपनीची निवड केली आहे. याबाबतचे तपशील लवकरच जाहीर करण्यात येतील, असे बीएईने म्हटले आहे. बीएईने भारतीय कंपनीसोबत भारतात केंद्र सुरू करण्याची घोषणा आधीच केली होती

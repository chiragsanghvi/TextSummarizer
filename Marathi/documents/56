

मोदी हे डॉ. आंबेडकर यांचे प्रशंसक असल्याचा दावा करतात. दुसरीकडे, दलित, आदिवासींच्या योजनांच्या निधीत मोठी कपात करतात, हा दुटप्पीपणा असल्याचा आरोप सोनियांनी केला. त्यातून रा.स्व.संघ आणि भाजपची मागासवर्गीयांप्रती दुटप्पी भूमिका चव्हाटय़ावर आल्याचे सोनियांनी सांगितले.

सरकारचे षड्यंत्र

लोकशाही पद्धतीने निवडून आलेली काँग्रेसची सरकारे बरखास्त करण्याचे षड्यंत्र विद्यमान सरकारचे असून डॉ. आंबेडकरांची घटनाच पायदळी तुडवण्याचे काम भाजप सरकार करीत असल्याचे सोनियांनी उत्तराखंड आणि अरुणाचल प्रदेशातील उदाहरणे देऊन सांगितले.


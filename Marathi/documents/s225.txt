बार्सिलोना चॅंपियन्सच्या उपांत्यपूर्व फेरीत

बार्सिलोना - लियोनेल मेस्सी, लुईस सुआरेझ आणि नेमार या तीन स्टार खेळाडूंच्या जोरावर बार्सिलोना एफसी संघाने बुधवारी रात्री अर्सेनेलचे आव्हान ३-१ असे संपुष्टात आणले. 

या विजयासह त्यांनी थाटात चॅंपियन्स लीगच्या उपांत्यपूर्व फेरीत प्रवेश केला. मेस्सी, सुआरेझ आणि नेमार तिघांनीही गोल केले.अन्य एका सामन्यात बायर्न म्युनिक संघाने युवेंटसचा ४-२ असा अतिरिक्त वेळेत पराभव करून आपली आगेकूच कायम राखली.
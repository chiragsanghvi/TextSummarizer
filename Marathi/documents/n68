भव्य 'टायटॅनिक' पुन्हा समुद्रावर होणार स्वार

सिडनी : जगभरात औत्सुक्‍याचा विषय ठरलेले मूळचे ‘टायटॅनिक‘ जहाज 106 वर्षांपूर्वीच बुडाले. त्याची कथा मांडणारा ‘टायटॅनिक‘ या चित्रपटाने बॉक्‍स ऑफिसवर विक्रम रचले. हे जहाज आता पाहायला मिळणार आहे. मूळ जहाज बुडाले असले तरी त्याची प्रतिकृती दोन वर्षांत तयार होणार आहे. 

‘टायटॅनिक‘ या अभूतपूर्व जहाजाची प्रतिकृती रॉयल मरीन सर्व्हिसेस ‘टायटॅनिक-2‘ या नावाने 2018 मध्ये प्रत्यक्षात येणार असून, हे जहाज सेवेतही दाखल करण्यात येणार आहे. ‘टायटॅनिक‘ उत्तर अटलांटिक महासागरात बुडाले तेव्हा दीड हजारहून अधिक लोक मृत्युमुखी पडले होते. 

‘टायटॅनिक‘च्या सुरक्षिततेची संपूर्ण खबरदारी घेऊन दोन वर्षांत हे परिपूर्ण जहाज बनविण्यात येणार आहे. मूळच्या जहाजापेक्षा ही प्रतिकृती चार मीटरने अधिक रुंद करण्यात येणार आहे. ‘टायटॅनिक-2‘ या जहाजाची कल्पना ऑस्ट्रेलियन उद्योजक क्‍लाईव्ह पामर यांच्या ब्लू स्टार कंपनीने मांडली आहे. नव्या आवृत्तीची रचना 1912 मध्ये तयार झालेल्या मूळ ‘टायटॅनिक‘प्रमाणेच असेल; परंतु नवी आवृत्ती चार मीटर रुंद असेल.
"बाजीराव-मस्तानी', "दिलवाले'मध्ये तीव्र स्पर्धा

मुंबई - शाहरूख खानचा "दिलवाले‘ आणि रणवीर सिंहचा "बाजीराव-मस्तानी‘ या दोन्ही चित्रपटांमध्ये उत्पन्नाच्या बाबतीत तीव्र स्पर्धा असून भारतातील उत्पन्नात "बाजीराव‘ने तर जगातील उत्पन्नात "दिलवाले‘ने बाजी मारली आहे.

दोन्ही चित्रपट 18 डिसेंबर रोजी प्रदर्शित झाले. पहिल्याच दिवसापासून उत्पन्नाच्याबाबतीत कोणता चित्रपट सरस ठरेल याची चर्चा करण्यात येत होती. दोन्ही सिनेमांना चित्रपटरसिकांनी भरघोस प्रतिसाद देत आहेत. पहिल्या अकरा दिवसांमध्ये भारतामध्ये "बाजीराव-मस्तानी‘ने 131.45 कोटी रुपयांची कमाई केली आहे. तर दिलवालेला 129.88 कोटींपर्यंत झेप घेता आली. तर एकूण जगामध्ये झालेल्या व्यवसायानुसार "दिलवाले‘ने बाजी मारली आहे. "दिलवाले‘ने जगभरात 284 कोटींचा व्यवसाय केला असून "बाजीरा-मस्तानी‘चा आकडा 250 कोटींपर्यंत पोचला आहे.
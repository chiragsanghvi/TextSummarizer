
भारत जगातील सर्वांत मोठा सेवा पुरवठादार


सिंगापूर : आर्थिक आकर्षकपणा व व्यावसायिक वातावरण यामध्ये भारत जगातील सर्वांत मोठा सेवा पुरवठादार असणार आहे, असे एका संस्थेच्या अभ्यासाअंती स्पष्ट झाले आहे. त्यामुळे आगामी आर्थिक महासत्ता होण्याच्या दिशेने भारताचे पाऊल पुढे पडत असल्याचे आशादायक चित्र निर्माण झाले आहे.

ब्रिटनमधील जागतिक व्यवस्थापन सल्लागार संस्थेने (जीएसएलआय) याबाबतचा अभ्यास अहवाल आज प्रसिद्ध केला. लंडनस्थित ए. टी. किअर्नी संस्थेच्या 2016च्या जागतिक सेवा स्थान निर्देशांकात भारताला प्रथम क्रमांक मिळाला आहे. या संस्थेने एकूण 55 देशांचे सर्वेक्षण अभ्यास केला. सेवा पुरवठादार पहिल्या दहा देशांमध्ये अनुक्रमे चीन, मलेशिया, ब्राझील, इंडोनेशिया, थायलंड, फिलिपिन्स, मेक्‍सिको, चिली आणि पोलंड यांचा क्रमांक लागतो. भारताकडे असणारी तरुणाई हीसुद्धा मोठी ताकद आहे. त्याचमुळे जगभरातील गुंतवणूकदार कंपन्यांचा भारताकडे ओढा वाढत आहे. किअर्नी संस्थेने संबंधित देशांमधील चांगल्या शहरांचाही अभ्यास केला.

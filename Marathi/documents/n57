गौरी शिंदेच्या चित्रपटात आलिया-शाहरुख जोडी

बॉलिवूडचा किंग खान शाहरुख हा आता आपल्यापेक्षा २७ वर्षांनी लहान असलेल्या आलियासोबत रोमान्स करताना झळकणार आहे. 
‘इंग्लिश-विंग्लिश‘ या पहिल्याच चित्रपटाने प्रेक्षकांची मने जिंकणारी गौरी शिंदे हिने आपल्या आगामी चित्रपटात शाहरुख आणि आलिया भट अशी अदभूत जोडी करारबद्ध केली आहे. यामुळे हे दोघे प्रथमच एकत्र येणार आहेत.

शाहरुख याच्या ‘रईस‘ चित्रपटाची निर्मिती अद्याप चालू आहे, मात्र या चित्रीकरणात व्यस्त असतानाच त्याने पुढील चित्रपटाचे काम सुरू केले. शाहरुख, आलिया आणि इतर काहीजण एका नावेवर उभे असलेले छायाचित्र सोशल मीडियामध्ये चर्चेत आले आहे. 

आलिया व तिचा प्रियकर सिद्धार्थ मल्होत्रा यांचा ‘कपूर अँड सन्स‘ चित्रपट लवकरच शाहरुख आणि आलिया यांच्या या चित्रपटाचे चित्रीकरण गोव्यात चालू आहे. अद्याप या चित्रपटाचे नाव निश्चित करण्यात आलेले नाही. ‘रईस‘चे चित्रीकरण, तसेच ‘फॅन‘ या आणखी एका आगामी चित्रपटाची प्रसिद्धी यामध्ये व्यग्र असताना शाहरुखने आलियासोबतचा चित्रपट स्वीकारून त्याचे चित्रीकरणही सुरू केले आहे.
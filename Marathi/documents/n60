बिपाशा-करणचा मार्चमध्ये साखरपुडा?

अलीकडे चर्चेत असलेल्या हॉट फेवरीट जोड्यांपैकी बॉलीवूडमधील बिपाशा बसू आणि करणसिंग ग्रोव्हर यांची एक जोडी आहे. या दोघांच्या रिलेशशिपबद्दल गेल्या अनेक दिवसांपासून चर्चा असून, ते दोनाचे चार हात कधी करणार याबाबत चाहत्यांना उत्सुकता आहे. 

जॉन अब्राहम आणि नंतर हर्मन बावेजा यांच्यासोबतची बिपाशाची मैत्रीही चर्चेचा विषय ठरली होती. मात्र, त्या दोघांशीही बिपाशाने लग्नगाठ बांधली नाही. चर्चेतील अनेक जोडप्यांचे या नव्या वर्षाच्या सुरवातीला ब्रेकअप वा घटस्फोट झाल्याची वृत्तं येत आहेत. उदाहरणार्थ, विराट आणि अनुष्का, हृतिक आणि कंगना राणावत हे एकमेकांपासून वेगळे झाल्याची चर्चा आहे. 
दरम्यान, हे ब्रेकअपचे वारे थांबवत बिपाशाकडे आनंदाची बातमी असल्याचे तिच्या जवळील सूत्रांनी सांगितले. बिपाशा आणि करण अखेर मार्चमध्ये साखरपुडा करणार आहेत.
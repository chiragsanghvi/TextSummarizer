
 पेट्रोल 4 रुपयांनी स्वस्त होणार?

नवी दिल्ली - आंतरराष्ट्रीय पातळीवर कच्च्या तेलाचे दर 11 वर्षांपूर्वी असलेल्या दराच्या जवळ पोचल्याने पेट्रोल आणि डिझेलचे दर प्रतिलिटर चार रुपयांनी स्वस्त होण्याची शक्‍यता आहे. तेल कंपन्या दर पंधरा दिवसांनी इंधन दरांचा आढावा घेतात. आता पुढील इंधन दराचा आढावा उद्या (मंगळवार) जाहीर होणार आहे. गेल्या पंधरवड्यात कच्च्या तेलाचे दर प्रति बॅरल 11 टक्‍क्‍यांनी स्वस्त झाले आहेत. ब्रिटनच्या सुपरमार्केटमध्येदेखील किरकोळ विक्रेत्यांनी इंधनाचे दर कमी केले आहे.

26 नोव्हेंबरच्या पंधरवड्यात कच्च्या तेलाचे दर 41.17 डॉलर प्रति बॅरल होते. ते आता 37 डॉलरवर पोचले आहे. 11 वर्षांपूर्वी म्हणजे डिसेंबर 2004 मध्ये कच्च्या तेलाचे दर याच पातळीवर होते. 

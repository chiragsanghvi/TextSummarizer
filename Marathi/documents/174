
जम्मूतील राजभवनात आज सकाळी ११ वाजता होणाऱ्या समारंभात राज्यपाल एन.एन. व्होरा हे ५६ वर्षे वयाच्या मेहबूबा यांना पदाची शपथ देतील. राज्यपालांनी शनिवारी त्यांना पीडीपी-भाजप सरकार स्थापण्याचे निमंत्रण दिले होते.
मुफ्ती मोहम्मद सईद यांचे गेल्या ७ जानेवारीला निधन होईपर्यंत त्यांच्या नेतृत्वाखाली पीडीपी व भाजपचे सरकार सत्तेवर होते. त्या काळात या घटक पक्षांचा ज्या मुद्दय़ांवर वाद झाला, सज्जाद गनी लोन यांचा पीपल्स कॉन्फरन्स हा पक्षही घटक असलेल्या पीडीपी-भाजप आघाडीचे ८७ सदस्यांच्या विधानसभेत ५६ सदस्य आहेत. यात पीडीपीचे २७, भाजपचे २५ व पीपल्स कॉन्फरन्सचे २ आमदार असून इतर दोन अपक्षांचा आघाडीला पाठिंबा आहे. पीडीपी व भाजप या दोन पक्षांमध्ये वाटाघाटीच्या अनेक फेऱ्या झाल्यानंतर, तसेच पंतप्रधान नरेंद्र मोदी यांच्या हस्तक्षेपानंतर राज्यात त्यांच्या आघाडीच्या सरकारचे पुनर्जीवन झाले आहे.

ओमर यांची विचारणा
पीडीपी-भाजप आघाडीचे सरकार सोमवारी शपथ घेईल त्या वेळी त्यांचे सर्व सदस्य ‘भारतमाता की जय’ च्या घोषणा देतील अशी आपल्याला अपेक्षा असल्याचे माजी मुख्यमंत्री ओमर अब्दुल्ला यांनी म्हटले आहे.



सलमानकडून सूरजचे प्रमोशन

बॉलिवूडचा "दबंग‘स्टार सलमान खानने आता सूरज पांचोली आणि आतिया शेट्टी या जोडगोळीचे प्रमोशन करण्याचा विडा उचलला असून, त्यासाठी तो चक्‍क स्वतंत्र चित्रपटच तयार करणार आहे. या दोघांना सूट होईल, अशा पटकथेचा आम्ही शोध घेत आहोत. आता त्यांच्या "हीरो‘ चित्रपटाला कितपत यश मिळते, यावर त्यांचे भवितव्य अवलंबून असल्याचे सलमानने म्हटले आहे. सध्या सलमान सूरज आणि आतियासोबत "हीरो‘ चित्रपटाच्या प्रमोशनमध्ये व्यग्र आहे. हीरो चित्रपटदेखील सलमान खानच्या प्रॉडक्‍शन हाउसने तयार केला आहे. अकरा सप्टेंबर रोजी हा चित्रपट रिलीज होईल. 

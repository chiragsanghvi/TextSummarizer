आमीरसोबतही सनी लिओनीचे आयटम सॉंग

बॉलिवूडच्या किंग खान शाहरुखबरोबर आयटम सॉंग केल्यानंतर सनी लिओनी आता मिस्टर परफेक्‍शनिस्ट आमीर खानसोबतही चित्रपटात दिसणार आहे. सनीने शाहरूखच्या "रईस‘ या चित्रपटात त्याच्याबरोबर एक गाणे चित्रित केले आहे. आमीरबरोबरही काम करण्याची इच्छा तिने मागे व्यक्त केली होती. आमीरने त्याला सकारात्मक प्रतिसाद देत लवकरच काम करण्याची आशा व्यक्त केली होती. आता आमीरच्या आगामी "दंगल‘ चित्रपटात ती त्याच्याबरोबर एका आयटम सॉंगमध्ये थिरकणार आहे. या चित्रपटात तिची आणखीही काही भूमिका असण्याची शक्‍यता असली, तरी अद्याप तरी ही माहिती मिळालेली नाही. 
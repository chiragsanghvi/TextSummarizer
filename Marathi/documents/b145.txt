
व्हॉट्‌सऍप आता मोफत
फेसबुकची घोषणा, एक अरब यूजर्सना होणार फायदा
नवी दिल्ली - जगभरातील व्हॉट्‌सऍप वापरणाऱ्या एक आनंदाची बातमी आहे. ती या कंपनीने व्हॉट्‌सऍप निःशुल्क अर्थात फुकट मिळणार आहे. व्हॉट्‌सऍप प्रत्येकाच्या जीवनाचा जणू काही एक भागच होऊन बसला आहे. कंपनीने चालू वर्षापासून वार्षिक सभासद शुल्क एक डॉलर (किमान 68 रुपये) न आकारण्याचा निर्णय घेतला असून, त्याचा फायदा जगभरातील एक अरब यूजर्सना होणार आहे असा दावा कंपनीने केला आहे.

व्हॉट्‌सऍपची खरेदी फेसबुकने 2014 मध्ये 19 अरब डॉलर्सला खरेदी केली होती. कंपनीने एका ब्लॉग पोस्टद्वारे मोफत व्हॉट्‌सऍपची घोषणा करताना म्हटले आहे, की जगभरात एक अरब यूजर्स आपल्या कुटुंब, नातेवाईक आणि मित्रांबरोबर संपर्कात राहण्यासाठी त्याचा मोठ्या प्रमाणात उपयोग करीत असतात. व्हॉट्‌सऍप सुरू केल्यानंतर एक वर्षभर ते मोफत मिळत असे आणि वर्षभरानंतर त्यासाठी वार्षिक शुल्क एक डॉलर आकारण्यात येत असे. मात्र हे शुल्क माफ करावे अशी मागणी मोठ्या संख्येने व्हॉट्‌सऍपचा वापर करणाऱ्यांकडून सातत्याने होत होती. कंपनीने आपल्या ग्राहकांची मागणी लक्षात घेऊन यापुढे व्हॉट्‌सऍप मोफत देण्याची महत्त्वपूर्ण घोषणा केली आहे. व्हॉट्‌सऍप वापरणाऱ्या प्रत्येकाकडे डेबिट वा क्रेडिट कार्ड असेलच असे नाही, त्यामुळे येत्या काही दिवसांमध्ये व्हॉट्‌सऍपच्या सर्व व्हर्जनचे शुल्क हटविले जाईल. त्यामुळे व्हॉट्‌सऍप आता पूर्णपणे मोफत असेल.
भारताकडून शुल्क नाही
व्हॉट्‌सऍप मोफतची घोषणा कंपनीने केली असली, तरी ही कंपनी भारताकडून यापूर्वीही कोणतेही शुल्क आकारत नव्हती. व्हॉट्‌सऍपचा वापर करणाऱ्याची संख्या भारतात मोठी आहे.


ज्येष्ठ गझलकार निदा फाजली यांचे निधन

मुंबई- रसिकांना गुणगुणायला लावणाऱ्या व सदैव स्मरणात राहणाऱ्या एकाहून एक दर्जेदार गझल लिहिणारे गझलकार निदा फाजली यांचे आज मुंबईत निधन झाले. ते ७८ वर्षांचे होते. ते मागील काही दिवसांपासून आजारी होते. 

फाजली यांच्या लेखणीतून बॉलिवूडमधील अनेक चित्रपटांची गाणी अजरामर झाली. फाजली यांना पद्मश्री आणि साहित्य अकादमी हे पुरस्कार मिळाले होते. फाजली यांना आज हृदयविकाराचा तीव्र झटका आल्याने त्यांनी अखेरचा श्वास घेतला. 

सर्फरोशमधील ‘होशवालों को खबर क्या...‘, लकी अली यांनी गायलेले ‘आ भी जा, ऐ सुबह आ भी जा...‘ या गझला खूप गाजल्या. 
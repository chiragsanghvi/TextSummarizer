

सुवर्ण रोखे खरेदी करण्याची आज शेवटची संधीं

नवी दिल्ली: सरकारने 5 नोव्हेंबरपासून सुरू केलेल्या सुवर्णरोखे विक्री योजनेअंतर्गत आज (शुक्रवार) सुवर्ण रोखे खरेदी करण्याचा शेवटचा दिवस आहे. पंतप्रधान नरेंद्र मोदी यांनी काही दिवसांपूर्वी सुवर्णरोखे, सुवर्णठेव आणि सोन्याची नाणी अशा तीन योजनांचा आरंभ केला होता. 

‘‘सुवर्ण रोखे योजनेअंतर्गत आतापर्यंत 145 कोटी रुपये सरकारकडे जमा झाले आहेत. शेवटच्या दिवशी या योजनेअंतर्गत एकूण 150 कोटी रुपयांपर्यंत निधी जमा होईल, असे सार्वजनिक क्षेत्रातील एका बँकेच्या वरिष्ठ अधिकार्‍याने सांगितले. मर्यादित कालावधीसाठी ही योजना असूनदेखील तेवढ्या काळात चांगला प्रतिसाद मिळाला आहे, असेही त्यांनी सांगितले.

सुवर्ण रोखे प्रति ग्रॅम 2,684 रुपयांना दिले जाणार आहेत. सरकारतर्फे हे बॉंड्‌स दिले जाणार असून, यावर ग्राहकांना 2.75 टक्के व्याजदर मिळणार आहे.

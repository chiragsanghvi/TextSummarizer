बिपाशा लवकरच करणार दोनाचे चार हात

अभिनेता करणसिंह ग्रोव्हर याच्यासोबत मागील दोन वर्षांपासून बंगाली ब्यूटी बिपाशा बसू दिसत असल्याने दोघेही चर्चेत आहेत. हे दोघे लवकरच विवाहबंधनात अडकणार आहेत. 
करण सिंग ग्रोव्हरचे पालक बिपाशा बसूच्या पूर्वायुष्यामुळे लग्नासाठी राजी नव्हते. बिपाशाचेही कुटुंबीय त्यांच्या लग्नासाठी राजी नसल्याची सांगितले जात होते. परंतु बिपाशा आणि करण यांना भावी सासू-सासऱ्यांची समजूत काढण्यात यश आले असल्याचे सूत्रांनी सांगितले. 

बिपाशा आणि करण ३० एप्रिल रोजी विवाहबद्ध होण्याची शक्यता आहे. मुंबईच्या उपनगरातील एका हॉटेलची लग्नासाठी निवड झाल्याचे सूत्रांनी सांगितले. अर्थात दोघांपैकी एकाकडूनही या वृत्ताला अधिकृत दुजोरा आलेला नाही. यापूर्वी करणचे श्रद्धा निगम आणि जेनिफर विंगेटशी लग्न झाले होते. करणचे हे तिसर लग्न असल्यामुळे बिपाशाचे कुटुंबीय लग्नाला तयार नसल्याचीही चर्चा होती.

‘स्टार वॉर्स'ची कोटीच्या कोटी उड्डाणे

लॉस एन्जल्स - बॉक्स ऑफिसवर सर्व विक्रम मोडीत काढल्यानंतर आता ‘स्टार वॉर्स: द फोर्स अवेकन्स’ने 1 अब्ज डॉलर म्हणजे सुमारे 6500 कोटी रुपयांची कमाई केली आहे.

जे. जे. एब्राम्स यांनी दिग्दर्शित केलेल्या या चित्रपटाने 12 दिवसांत बॉक्स ऑफिसवर 1.09 अब्ज डॉलर कमावले आहेत. ‘स्टार वॉर्स: द फोर्स अवेकन्स’ने आधीचा चित्रपट ‘ज्युरासिक वर्ल्ड’चे विक्रम मोडीत काढले आहेत. ‘ज्युरासिक वर्ल्ड’ने 13 दिवसांत एक अब्ज डॉलर्सचा विक्रम नोंदवला होता. 

‘‘चित्रपट बघणाऱ्यांची वाढती गर्दी आणि पुन्हा-पुन्हा चित्रपट बघणार्‍या उत्साही प्रेक्षकांमुळे सर्व विक्रम मोडीत निघाले आहेत,‘ असे मत डिस्नीचे वितरण डेव्ह हॉलिस यांनी व्यक्त केले.
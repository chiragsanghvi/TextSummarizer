दक्षिण आफ्रिकेच्या बाबतीत आयसीसी स्पर्धेतच असे का घडते?

तुमच्यासारख्या असंख्य चाहत्यांप्रमाणे मीदेखील दक्षिण आफ्रिका संघाचा चाहता आहे. विश्‍वकरंडकासारख्या स्पर्धेत त्यांच्या बाबतीत असे का घडते, असा तुमच्याप्रमाणे मीदेखील विचार करत आहे. एकापेक्षा एक दर्जेदार क्रिकेटपटू त्यांनी दिले. जगभरातील अनेक फ्रॅंचाईजी देखील या खेळाडूंच्या प्रेमात पडल्या. अमला, डी कॉक, डू प्लेसिस, डिव्हिलर्स, ड्युमिनी आणि मिलर असे या संघातील सहा अव्वल खेळाडू जगातील कुठल्याही संघात सहज बसतील. विस आणि मॉरिस हे अष्टपैलू, स्टार स्टेन आणि लेगस्पिनर इम्रान ताहिर आणि उदयोन्मुख रबाडा असे खेळाडू असताना या संघाने उपांत्य फेरी गाठणे शक्‍य होते. टी २० लीग खेळताना यापैकी प्रत्येक खेळाडूची चांगली कामगिरी आहे. द्विपक्षीय मालिकेतही ते चांगले खेळतात. पण...!

फ्रॅंचाईजी क्रिकेट खेळताना त्यांना भरपूर स्वातंत्र्य मिळते. आंतरराष्ट्रीय क्रिकेट खेळताना असे स्वातंत्र्य त्यांना मिळत नसावे. ते फलंदाजीला गेले आणि धावाच झाल्या नाही असे होत नाही. एक दिवस ते मार खातात, मग दुसऱ्या दिवशी पुन्हा ते नव्याने मैदानात उतरतात. लढतात आणि कदाचित हाच त्यांचा क्रिकेटचा आनंद असावा.

डिव्हिलर्सपेक्षा दुसरा कुणी सार्वेत्तम असेल असे कुणी म्हणणार नाही. क्रिकेटच्या मैदानावर अशी एखादीच गोष्ट असेल, की ती ती केली नसेल. त्याने ३१ चेंडूत शतक झळकावले आणि अशा अनेक खेळी त्याने त्यानंतर केल्या. पण, विश्‍वकरंडक स्पर्धेत तो अशी खेळी करू शकलेला नाही. अशा वेळी तो लियोनेल मेस्सीप्रमाणे वाटतो. बार्सिलोनाकडून खेळताना मेस्सी नेहमीच हीरो ठरतो. पण, अर्जेंटिनासाठी खेळताना तो दुबळा वाटतो. 

कदाचित, त्यांचे लवकर बाहेर जाणे आयपीएलच्या पथ्यावर पडेल. येत्या दोन आठवड्यात ही स्पर्धा भारतातील मैदानांवर सुरू होणार आहे.
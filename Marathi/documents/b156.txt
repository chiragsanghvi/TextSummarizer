
सेन्सेक्स 25 हजारांखाली;400 अंशांची घसरण
मुंबई: चीनी शेअर बाजारात घसरण झाल्यानंतर त्याचे पडसाद आता भारतीय शेअर बाजारांवरही परिणाम झाला आहे. मुंबई शेअर बाजारात मोठी घसरण झाली आहे. सेन्सेक्सने 25 हजारांची पातळी मोडली आहे. 

सध्या मुंबई शेअर बाजाराचा निर्देशांक सेन्सेक्स 25,028.00 पातळीवर व्यवहार करत असून त्यात 378.33 अंशांची घट झाली आहे. तर राष्ट्रीय शेअर बाजाराचा निर्देशांक निफ्टीमध्ये 122 अंशांची घट झाली आहे. निफ्टी 7,618.10 पातळीवर पोचला आहे.

क्षेत्रीय पातळीवर मुंबई शेअर बाजारात सर्व क्षेत्रात घसरण झाली आहे. लुपिन, एसजेव्हीएन, एचपीसीएल आणि कजरिया सिरॅमिक यांचे शेअर्स सर्वाधिक वधारले आहेत. तर टाटा मोटर्स, टाटा स्टील, अदानी पोर्ट्स, अॅक्सिस बँक, आयसीआयसीआय बँक यांचे शेअर्स सर्वाधिक घसरले आहेत.


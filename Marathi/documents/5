पाककडून पुन्हा एकदा शस्त्रसंधीचे उल्लंघन
जम्मूतील पुँछ जिल्ह्यात पाकिस्तानी सैन्याने प्रत्यक्ष नियंत्रण रेषेवरील (एलओसी) भारतीय चौक्यांवर गोळीबार करत पुन्हा एकदा शस्त्रसंधीचे उल्लंघन केले
श्रीनगर- जम्मूतील पुँछ जिल्ह्यात पाकिस्तानी सैन्याने प्रत्यक्ष नियंत्रण रेषेवरील (एलओसी) भारतीय चौक्यांवर गोळीबार करत पुन्हा एकदा शस्त्रसंधीचे उल्लंघन केले. शनिवारी रात्री त्यांनी अंदाधुंद गोळीबार केला.
पुँछ जिल्ह्यातील शहापूर सेक्टरमधील भारतीय चौक्यांवर पाकिस्तानी सैन्याने गोळीबार करण्यास सुरूवात केल्याने भारतीय जवानांनीही या गोळीबाराला चोख प्रत्युत्तर दिले.
पाकिस्तानी सैन्याकडून पहाटे साडेचारपर्यंत गोळीबार सुरु होता. या गोळीबारात एकही भारतीय जवान जखमी झालेला नाही, अशी माहिती लष्करी अधिका-यांनी दिली आहे.
शनिवारी झालेल्या या गोळीबारामुळे अनेक परिसरात शोधमोहिम सुरू करण्यात आली आहे.
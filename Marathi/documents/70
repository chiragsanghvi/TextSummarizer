

आसाम, प. बंगालमध्ये आज मतदान
आसामच्या ६१, तर बंगालच्या ३१ मतदारसंघांचा समावेश
आसामच्या ६१, तर बंगालच्या ३१ मतदारसंघांचा समावेश
विधानसभा निवडणुकीत आसाममधील ६१ आणि पश्चिम बंगालमधील ३१ अशा ९२ मतदारसंघात आज, सोमवारी मतदान होत आहे.
आसाम विधानसभेच्या एकूण १२६ पैकी ६१ मतदारसंघांमध्ये दुसऱ्या व अखेरच्या टप्प्यात होत असलेल्या मतदानासाठी ५२२ उमेदवार निवडणुकीच्या रिंगणात आहेत. पहिल्या टप्प्यात ६५ मतदारसंघांमध्ये ४ एप्रिलला मतदान झाले होते.
आसाममध्ये मुख्यमंत्री तरुण गोगोई यांच्या नेतृत्वात चौथ्यांदा सत्तेवर येण्यास इच्छुक असलेल्या सत्ताधारी काँग्रेसला भाजप-आगप-बीपीएफ आघाडी आणि एआययूडीएफ यांच्यासह तिहेरी लढतीला तोंड द्यावे लागत आहे. बांगलादेशातून होणारी घूसखोरी हा या निवडणुकीतील प्रमुख मुद्दा झाला आहे.


विराटशी लग्नाची 'गोष्ट' खरी नाही- अनुष्का

अभिनेत्री अनुष्का शर्मा ही बॉयफ्रेंड क्रिकेटपटू विराट कोहलीशी विवाहबद्ध होत असल्याची चर्चा स्पष्टपणे फेटाळून लावली आहे. 



अनुष्काने मागील वर्षी डिसेंबरमध्ये विराटसोबतच्या प्रेमसंबंधांची कबुली दिली होती. तेव्हापासून त्यांच्याबद्दल मोठ्या प्रमाणात गॉसिपिंग आणि त्यांच्या लग्नाच्या अफवा पसरत आहेत. त्यांच्याबद्दल अलीकडे एक नवी चर्चा सुरू झालीय. ती अशी की, 26 वर्षीय विराट कोहली हा अनुष्कासोबत मुंबईत राहायला येणार आहे. 

"अनुष्का शर्माच्या प्रलंबित लग्नाबद्दलच्या या गोष्टी, अफवांमध्ये काहीही तथ्य नाही. सध्या ती व्यग्र असून, ती कामामध्ये खूश आहे," असे निवेदन अनुष्काच्या वतीने प्रसिद्ध करण्यात आले आहे. ‘पीके‘ चित्रपटानंतर अनुष्का ‘दिल धडकने दो‘ या हिंदी चित्रपटात नुकतीच झळकली.

धर्म व राजकारण यांची फारकत लोकशाहीसाठी पोषक – अन्सारी
धर्म आणि राजकारण यांची संपूर्ण फारकत भारतीय लोकशाहीसाठी पोषक राहील
धर्म आणि राजकारण यांची संपूर्ण फारकत भारतीय लोकशाहीसाठी पोषक राहील, असे मत उपराष्ट्रपती मो. हमीद अन्सारी यांनी व्यक्त केले. श्रद्धेची तत्त्वे संस्कृतीच्या रूपरेषेपासून वेगळी केली जाण्याच्या गरजेवरही त्यांनी भर दिला.
बोम्मई प्रकरणात देण्यात आलेल्या निवाडय़ांचा संदर्भ देऊन अन्सारी म्हणाले, की यात ठरवण्यात आलेले तत्त्व स्पष्ट आहे; परंतु स्पष्ट असूनही त्याचे वेगवेगळे अर्थ लावण्यात आलेले आहेत. धर्मनिरपेक्षता म्हणजे नेमके काय, याबाबत न्यायालयांमध्येच खरीखुरी एकवाक्यता नाही. न्यायालयाने जे म्हटले त्यापेक्षा त्यांनी काय केले ते वेगळे असल्याचे अनेकांचे मत आहे.
देशाची घटना आणि कायदा सर्व नागरिकांना निष्पक्षपणे लागू व्हावा यासाठी जोवर न्यायालय शक्य त्या सर्व प्रकारे प्रयत्न करत नाही, तोवर त्यांनी त्यांची जबाबदारी पार पाडली असल्याचे म्हणता येऊ शकत नाही, असेही उपराष्ट्रपतींनी सांगितले




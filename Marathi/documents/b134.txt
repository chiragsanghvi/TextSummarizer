


भारतात कोट्यधीशांची संख्या 2 लाख 36 हजार
नवी दिल्ली : भारतात तब्बल 2 लाख 36 हजार कोट्यधीशांचे घर असून आशिया-पॅसिफिक क्षेत्रात कोट्यधीशांच्या संख्येत भारताचा चौथा क्रमांक लागतो, अशी माहिती एका अहवालानुसार समोर आली आहे. एशिया-पॅसिफिक क्षेत्रात जपानमध्ये सर्वाधिक (12.60 लाख) कोट्याधीश आहेत.

न्यु वर्ल्ड हेल्थ संस्थेच्या ‘एशिया पॅसिफिक 2016 वेल्थ रिपोर्ट‘नुसार, एशिया-पॅसिफिक देशांमधील सर्वाधिक निव्वळ मूल्य संपदा(हाय नेट वर्थ) असलेल्या पहिल्या पाच देशांमध्ये भारताचा समावेश आहे. ज्या व्यक्तीकडे 10 लाख डॉलरपेक्षा जास्त संपत्ती आहे त्यांना हाय नेट वर्थ इंडिविज्युअल्स अर्थातच कोट्याधीश मानले जाते.

कॅलेंडर वर्ष 2015 च्या अखेरीस जपान मध्ये 12 लाख 60 हजार कोट्याधीश होते. कोट्याधीशांच्या संख्येत चीन(6.54 लाख) व ऑस्ट्रेलिया(2.90 लाख) अनुक्रमे दुसऱया व तिसऱ्या क्रमांकावर आहेत. भारतानंतर सिंगापूर पाचव्या क्रमांकावर असून येथील कोट्याधीशांची संख्या 2 लाख 24 हजार आहे. परंतु, दरडोई उत्पन्नाच्या बाबतीत भारताचा क्रमांक खुप खाली असल्याचे या अहवालात म्हटले आहे. दरडोई उत्पन्नाच्या बाबतीत ऑस्ट्रेलिया पहिल्या क्रमांकावर आहे.

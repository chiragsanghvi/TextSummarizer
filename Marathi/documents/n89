फरहान अख्तरचा 16 वर्षांचा संसार मोडणार?

मुंबई : बॉलिवूडमध्ये मागील वर्षात विवाहबद्ध झालेल्या जोड्यांप्रमाणे वेगळे होणाऱ्या जोड्यांचीही चर्चा आहे. अभिनेता-दिग्दर्शक फरहान अख्तर आणि त्याची पत्नी अधुना यांनी आपला 16 वर्षाचा संसार अखेर मोडण्याचा निर्णय घेतला आहे. 

फरहान व अधुनाने घटस्फोट घेण्याचा निर्णय पक्का केला आहे. त्यांची शाक्य आणि अकीरा ही दोन मुले आहेत. घटस्फोट घेत असल्याचे या दोघांनी जाहीर केले आहे. ‘दिल चाहता है‘च्या माध्यमातून 42 वर्षीय फरहानने दिग्दर्शक म्हणून बॉलिवूडमध्ये जोरदार एंट्री केली होती. त्याने अधुना भबानीशी (वय 48) 2000 साली लग्नगाठ बांधली होती. त्यांच्यात आता खूप दुरावा निर्माण झाला असून, लवकरच वेगळे होणार असल्याचे वृत्त एका इंग्रजी दैनिकाने दिले आहे. 

"आम्ही परस्पर सामंजस्यानं घटस्फोटाचा निर्णय घेतला आहे. आमची मुलांना आमचे प्राधान्य आहे. आम्हाला त्यांचा विचार महत्त्वाचा वाटतो."
‘विचार करूनच आम्ही हा निर्णय घेतला आहे. पुढे जाण्यासाठी आम्ही एकमेंकाना वेळ देणार आहोत,‘ असे फरहान आणि अधुना यांनी सांगितले. 

विप्रोला तिसऱ्या तिमाहीत 2,234 कोटींचा नफा
नवी दिल्ली - उद्योजक अझीम प्रेमजींच्या विप्रोला डिसेंबरअखेरीस संपलेल्या तिमाहीत 2,234 कोटी रुपयांचा एकत्रित निव्वळ नफा झाला आहे. निव्वळ नफ्यात 1.8 टक्क्यांची वाढ नोंदवण्यात आली आहे. 

डिसेंबरअखेरीस संपलेल्या तिमाहीत कंपनीला 12,951 कोटी रुपये उत्पन्न मिळाले आहे. एकुण उत्पन्नात 7.17 टक्के वाढ झाली असून मागीलवर्षी याच काळात कंपनीला 12,085.10 कोटी रुपये उत्पन्न मिळाले होते. 

आयटी सेवांमधून कंपनीला 12,314 कोटी रुपयांचे उत्पन्न मिळाले आहे. गेल्यावर्षी याच काळात कंपनीला आयटी सेवांमधून कंपनीने 12043 कोटी रुपयांचा नफा मिळवला होता. चेन्नईत अतिवृष्टीमुळे आलेल्या पुरामुळे नफ्यावर परिणाम होण्याची शक्यता वर्तवण्यात आली होती. शिवाय, कंपनीने दोन रूपये दर्शनी मूल्याच्या प्रत्येक शेअरसाठी 5 रूपये प्रती शेअरचा अंतरिम लाभांश जाहीर केला आहे 


पुणे ओपन गोल्फला आजपासून प्रारंभ

पुणे - पहिल्यावहिल्या पीजीटीआय पुणे ओपन गोल्फ स्पर्धेला मंगळवारपासून ऑक्‍सफर्ड गोल्फ रिसॉर्टच्या कोर्सवर प्रारंभ होत आहे. प्रो-ॲम स्पर्धा नऊ एप्रिल रोजी होईल. चार दिवस चालणाऱ्या स्पर्धेत गगनजीत भुल्लर, रशीद खान, चिराग कुमार, हिम्मतसिंह राय आदी प्रमुख स्पर्धक सहभागी झाले आहेत.

भारतीय व्यावसायिक गोल्फ टूरच्या (प्रोफेशनल गोल्फ टूर ऑफ इंडिया-पीजीटीआय) चालू मोसमाच्या वेळापत्रकातील ही सहावी स्पर्धा आहे. ‘पीजीटीआय’चे संचालक उत्तमसिंग मुंदी यांनी सांगितले की, देशातील ‘गोल्फ सेंटर’ म्हणून पुण्याचे नाव पुढे येत आहे. स्थानिक खेळाडूंना वाव देणे आणि खेळाला चालना देणे हे उद्देश आहे. ही स्पर्धा यशस्वी होण्याचा विश्‍वास आहे.’

उदयन माने, मुकेश कुमार, शमीम खान, अजितेश संधू, अशोक कुमार, अभिजितसिंग चढ्ढा हे इतर स्पर्धक आहेत. 
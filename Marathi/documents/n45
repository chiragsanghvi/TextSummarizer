प्रीती झिंटा लॉस एंजिलिसमध्ये विवाहबद्ध

नवी दिल्ली- अभिनेत्री प्रीती झिंटाचे अखेर दोनाचे चार हात झाले आहेत. अनेक दिवसांपासून प्रीती ज्याच्या प्रेमात होती त्या जीन गुडेनफ याच्याशी तिने अखेर लग्नगाठ बांधली आहे. 

मनोरंजनविषयक एका मासिकाने प्रीतीच्या लग्नाबद्दलचे वृत्त प्रसिद्ध केले आहे. लॉस एंजिलिस येथे 29 फेब्रुवारी रोजी आयोजित एका छोट्या खाजगी समारंभात प्रीती विवाहबद्ध झाली. 
प्रीती एप्रिलमध्ये भारतीय पारंपरिक पद्धतीने पुन्हा लग्न समारंभ साजरा करणार असल्याचे सांगण्यात आले. त्यावेळी बॉलिवूडमधील सर्व मित्र, सेलिब्रिटी मंडळी उपस्थित राहतील. 
प्रीतीचे लग्न अनेक दिवसांपासून चर्चेत होते. तिच्या चाहत्यांना याबाबत उत्सुकता होती. 
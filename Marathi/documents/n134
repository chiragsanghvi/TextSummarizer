आता जाणार 'सून ह्या घरची'?

मुंबई - श्री आणि जान्हवी अशी पात्रे घेऊन प्रेक्षकांसमोर आलेली ‘होणार सून मी ह्या घरची‘ ही मालिका आता लवकरच बंद होणार असल्याचे वृत्त आहे.

सूत्रांनी दिलेल्या माहितीनुसार, झी मराठी वाहिनीवर अल्पावधीत प्रसिद्ध झालेली ही मालिका डिसेंबरच्या शेवटच्या किंवा जानेवारीतील पहिल्या आठवड्यात ही मालिका संपणार आहे. मात्र यात काही तथ्य नसल्याचे झी मराठीकडून सांगण्यात येत आहे. लोकप्रियतेच्या बाबतीत अद्यापही ही मालिका शिखरावर असून, श्री आणि जान्हवी यांच्या व्यतिरेखेमुळे ती सर्वांना परिचीत झाली होती.

शशांक केतकर आणि तेजश्री प्रधान यांची जोडीने श्री आणि जान्हवी या व्यक्तिरेखा या दोघांनी घराघरात पोहचवल्या. पहिल्या दिवसापासूनच या मालिकेला चांगला प्रतिसाद मिळाला. या मालिकेचे काही दिवसापूर्वीच ७५० भाग झाले आहेत. जान्हवीचे बाळंतपण यावरुन सोशल मीडियावर चांगलेच विनोद रंगले होते.
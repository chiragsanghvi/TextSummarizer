


पठाणकोटप्रकरणी भारतीय पथकाच्या दौऱ्यास पाकचा नकार
पठाणकोटप्रकरणी भारतीय पथकाच्या दौऱ्यास
भारत आणि पाकिस्तानातली शांतता प्रक्रिया स्थगित झाली आहे, अशी घोषणा करीत पठाणकोट हल्ल्याच्या तपासासाठी भारतीय पथकाला पाकिस्तानात येऊ देण्यास पाकिस्तानने गुरुवारी नकार दिला. यामुळे भारत-पाकिस्तान संबंधांत तणाव निर्माण झाला असून पंतप्रधान नरेंद्र मोदी यांच्या परदेश धोरणालाही हादरा बसला आहे.
पाकिस्तानचे पंतप्रधान नवाज शरीफ यांच्या घरातील लग्नसोहळ्याच्या निमित्ताने मोदी यांनी पाकिस्तानचा अनियोजित दौरा करून राजकीय मुत्सद्दी प्रथांनाही बगल दिली होती. त्या दौऱ्यानंतर पठाणकोटच्या हवाई तळावर हल्ला झाला होता. या हल्ल्याचा पाकिस्तानने निषेध केला आणि हल्ल्याच्या तपासासाठी पाकिस्तानच्या संयुक्त तपास पथकाने नुकतीच पठाणकोटला भेट दिली होती. त्यामुळे भारताच्या राष्ट्रीय तपास यंत्रणेचे पथकही पाकिस्तानला जाईल, असे केंद्र सरकारकडून सांगितले जात होते.


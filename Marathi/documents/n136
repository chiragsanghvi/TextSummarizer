समाजात पुरुषांचेच वर्चस्व- निकोल किडमन

एकविसाव्या शतकाही समाजात समाज पुरुष धार्जिणा असल्याची खंत व्यक्त करून जगातील पुरुषसत्ताक पद्धत व्यवस्था बदलून स्त्री- पुरुषांमध्ये समानता हवी, अशी अपेक्षा प्रत्यक्ष हॉलिवूडची अभिनेत्री निकोल किडमन हिने व्यक्त केली आहे. नवी दिल्ली येथील एका परिषदेत तिने हे वक्तव्य केले आहे. समाजात समानता असल्याने स्त्री-पुरुष समानता चळवळीची गरजच काय, असा सूर अनेकांकडून ऐकायला मिळतो. पण हे धांदात खोटे आहे. 
अजूनही समाजात पुरुषांचेच वर्चस्व ही गोष्ट हेच सत्य आहे. त्यामुळेच स्त्री समानतेची आवश्‍यकता भासत आहे. महिलांना चांगली वागणूक दिली जात असली, तरी त्यांचे स्वतंत्र्य अस्तित्व मान्य केले जात नाही. पुरुष स्त्रीवर अधिकार गाजवितात. स्त्री-पुरुष समानता असली असती तर आज जग वेगळेच दिसले असते, असे मत तिने व्यक्त केले. 

"जगाचे अस्तित्व टिकण्यासाठी स्त्रीमधील ऊर्जा महत्त्वाची आहे. स्त्री म्हणजे निसर्ग आहे. कुटुंबाला एकत्र बांधून ठेवण्यात, सदस्यांची काळजी घेण्यात पुरुषांपेक्षा महिलांचा सहभाग अधिक असतो, असे स्त्रीत्वाचे गुणगाण तिने केले. आपली आई स्त्रीवादी आहे. तिच्यामुळेच आपल्याला स्त्रियांचे प्रश्‍न समजले, असे निकोलने सांगितले. "डेड काम‘, "बॅटमन फॉरएव्हर‘, "मोलिन रुह‘, "टू डाय फॉर‘ अशा अनेक चित्रपटांतून निकोल किडमनचा दमदार अभिनय सर्वांनी पाहिला आहे. ती युनिसेफची सदिच्छादूतही होती. 
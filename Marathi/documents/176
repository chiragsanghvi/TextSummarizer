
पश्चिम बंगालमधील १८ तर आसाममधील ६५ मतदारसंघांत सोमवारी मतदान होत आहे. महिन्याहून अधिक काळ चालणाऱ्या या प्रक्रियेत पश्चिम बंगालमध्ये एकूण सहा टप्प्यांत मतदान होणार आहे. तर आसाममध्ये मतदानाचा आणखी एक टप्पा आहे. बंगालमधील माओवादग्रस्त भागात उद्या मतदान होत आहे. त्यात पश्चिम मिदनापूर, पुरुलिया व बांकुरा जिल्ह्य़ांचा समावेश आहे. एकूण १३३ उमेदवार रिंगणात आहेत.
आसाममध्ये ५३९ उमेदवार
आसाममध्ये मतदानाच्या पाश्र्वभूमीवर भारत-बांगलादेशसीमेलगत बराक खोऱ्यातील करिमगंज जिल्ह्य़ात कडेकोट सुरक्षा ठेवण्यात आली आहे. ६५ मतदारसंघांत ४० हजार सुरक्षारक्षक तैनात करण्यात आले आहेत. या टप्प्यातील सर्व ६५ ठिकाणी काँग्रेसचे उमेदवार आहेत. तर भाजप-आसाम गण परिषद व बोडो पीपल्स फ्रंट यांच्या आघाडीत भाजप ५४ तर मित्रपक्षांना उर्वरित ११ जागा सोडण्यात आल्या आहेत. एआययूडीएफने २७ उमेदवार उभे केले आहेत. मुख्यमंत्री तरुण गोगोई तितबार मतदारसंघातून कौल आजमावत आहेत


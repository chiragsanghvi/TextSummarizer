सनी लिऑनच्या आयुष्यावर येणार चित्रपट

मुंबई : तुला काय बनायचं आहे असं एखाद्या मुलीला विचारलं तर त्यामध्ये ‘सनी लिऑन बनायचं आहे‘ असे उत्तर येईल का हे सांगत येणार नाही. परंतु, ‘मैं सनी लिऑन बनना चाहती हूँ‘, या नावाचा एक हिंदी चित्रपट येत आहे. 

हा चित्रपट अर्थात ‘बेबी डॉल‘ सनी लिऑनच्या आयुष्यावर अधारित आहे. यापूर्वी ‘मैं माधुरी दीक्षित बनना चाहती हूँ’ हा अंतरा माळीचा चित्रपट प्रदर्शित झाला होता. अशा प्रकारचा हा चित्रपट होता, त्यामध्ये अंतरा माळीने प्रमुख भूमिका साकारली होती. माधुरी दीक्षितसारखी अभिनेत्री बनण्यासाठी एका छोट्या गावातून मुंबईमध्ये आलेल्या तरुणीची ती कथा होती. या वाटचालीत येणाऱ्या अडचणी या चित्रपटातून मांडल्या आहेत.

‘मैं सनी लिऑन बनना चाहती हूँ’ हा चित्रपटही या चित्रपटाप्रमाणेच आहे. हा चित्रपट बॉलिवूड अभिनेत्री सनी लिऑनवर आधारित असल्याचे सांगण्यात आले. सनी लिऑनप्रमाणे पॉर्न स्टार बनण्याचे स्वप्न बाळगणाऱ्या एका तरुणीची कथा या सिनेमातून मांडली जाणार असल्याचे सूत्रांनी सांगितले. 

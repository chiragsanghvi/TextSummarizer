शफकत अलींनी म्हटले चुकीचे पाकचे राष्ट्रगीत?

कोलकता - भारत आणि पाकिस्तान सामन्यापूर्वी पाकिस्तानचे गायक शफकत अमानत अली यांनी पाकिस्तानचे राष्ट्रगीत म्हणताना चुका केल्याची चर्चा ट्विटरवर सुरु आहे. या प्रकरणी पाकिस्तानी क्रिकेटचाहत्यांकडून त्यांना लक्ष्य करण्यात येत असून, यापेक्षा लहान मुले चांगले राष्ट्रगीत गायली असती अशी टीका त्यांच्यावर होत आहे.

ईडन गार्डन्स मैदानावर शनिवारी रात्री झालेल्या सामन्यात शफकत अली यांनी पाकिस्तानचे आणि अमिताभ बच्चन यांनी भारताचे राष्ट्रगीत गायले. शफकत अली यांनी राष्ट्रगीत चुकीच्या पद्धतीने म्हटले. त्यांनी दोन ठिकाणी चुका केल्या. त्यांच्यापेक्षा देशातील कोणतेही लहान मुल चांगले राष्ट्रगीत म्हणू शकले असते. तर, काही पाकिस्तानी क्रिकेटप्रेमींनी अमिताभ बच्चन यांनी सर्वोत्तम राष्ट्रगीत म्हटल्याची प्रतिक्रिया दिल्या आहेत.

या सर्व चर्चेनंतर शफकत अलींनी नाराजी व्यक्त करत आपल्याला दुःख झाल्याचे म्हटले आहे. तसेच त्यांनी राष्ट्रगीत म्हणताना कोणतीही चूक झाली नसल्याचेही स्पष्ट केले आहे. तरीही माझ्याकडून काही चूक झाली असल्यास मी माफी मागतो. आपल्या संघावर विश्वास ठेवा, असा सल्लाही शफकत अली यांनी दिला आहे.
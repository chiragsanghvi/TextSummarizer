'बाजीराव मस्तानी'ची 350 कोटींची कमाई

मुंबई- पिंगा गाण्यावरून वादग्रस्त ठरलेल्या ‘बाजीराव-मस्तानी’ चित्रपटाने एक विक्रम केला असून आंतरराष्ट्रीय स्तरावरील कमाई मिळून या चित्रपटाने एकूण ३५० कोटी रुपयांचा टप्पा गाठला आहे. 

संजय लीला भन्साळींचे दिग्दर्शन असलेला हा चित्रपट शाहरुखच्या ‘दिलवाले’ सोबतच हा चित्रपट १८ डिसेंबरला प्रदर्शित झाल्यामुळे त्याच्या कमाईविषयी साशंकता होती. भन्साळींचा हा महत्त्वाकांक्षी चित्रपट होता. यापूर्वी, पीके, बजरंगी भाईजान, धूम-३, चेन्नई एक्सप्रेस, प्रेम रतन धन पायो, थ्री इडियट, हॅप्पी न्यू ईयर, किक आणि क्रिश-३ या चित्रपटांनी ३५० कोटींचा गल्ला जमविला होता.

भारतीय प्रेक्षकांनी या चित्रपटाला २६० कोटींचा गल्ला दिला, तर विदेशात या चित्रपटाने ९० कोटींची कमाई केली आहे. दिलवालेने ३८० कोटी रुपये कमावले.


देशात एकीकडे स्वतःचे साम्राज्य उभे करण्यासाठी काही लोकांकडून कोट्यवधी रुपयांचे कर्ज घेतले जाते आणि नंतर इतर मार्गाने पैसा जमविण्यासाठी दिवाळखोरी जाहीर केली जाते. तर दुसरीकडे छोटी कर्जे न फेडता आल्यामुळे अनेक शेतकरी आत्महत्या करत आहेत, असेही निरीक्षण न्यायालयाने नोंदविले. बॅंका आणि कोट्यवधींचे कर्ज घेणाऱ्या व्यक्तींमधील गोपनीयतेच्या करारामुळे कर्जबुडव्यांची नावे जाहीर करण्याचे आदेश न्यायालय देऊ शकेल का, यासाठी स्वतंत्रपणे सुनावणी घेण्याचे निश्चित करण्यात आले आहे. त्यासाठी न्यायालयाने इंडियन बॅंक असोसिएशन आणि केंद्रीय वित्त मंत्रालयाला नोटीस बजावली असून, त्यांची बाजू मांडण्याचे निर्देश दिले आहेत.
येत्या २६ एप्रिलपर्यंत यासंदर्भातील मुद्द्यांची तपासणी करण्यात यावी. २६ एप्रिल रोजी होणाऱ्या सुनावणीवेळी अशा पद्धतीने नावे उघड करता येतील की नाही, यासंदर्भात सविस्तर युक्तिवाद करण्यात यावा, असेही न्यायालयाने म्हटले आहे 


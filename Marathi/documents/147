
काँग्रेसमुळेच आसामचा विकासात मागे – अमित शहा
शेवटच्या टप्प्यात मतदार भाजपला भरपूर मते देतील असा विश्वास शहा यांनी व्यक्त केला
प्रचारसभेत अमित शहांची सोनिया गांधी यांच्यावर टीका; भाजपच्या विजयाचा विश्वास

भाजपचे राष्ट्रीय अध्यक्ष अमित शहा यांनी आसाममधील प्रचारादरम्यान काँग्रेस अध्यक्षा सोनिया गांधी यांच्यावर टीका केली.

सोनिया गांधी यांनी नुकतीच आसाममध्ये सभा घेतली होती. त्यादरम्यान त्यांनी नरेंद्र मोदी यांना गेल्या दोन वर्षांतील लेखाजोखा सादर करण्याचे आव्हान केले होते. केंद्र सरकारचा लेखाजोखा सादर करायला ही लोकसभेची निवडणूक नसून विधानसभेची आहे हे सोनिया गांधी यांनी लक्षात घेण्याची गरज असल्याचे शहा म्हणाले. आसाममध्ये दुसऱ्या आणि शेवटच्या टप्प्यासाठी ११ एप्रिल रोजी मतदान होणार आहे.


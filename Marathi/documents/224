
भाजपच्या राष्ट्रीय कार्यकारिणीची बैठक काही दिवसांपूर्वीच पार पडली. त्यावेळी मोदी यांनी उपस्थित पदाधिकाऱ्यांसमोर हा प्रस्ताव मांडला. त्याचबरोबर सर्वपक्षीय बैठकीतही हा मुद्दा आपण मांडला असल्याचेही मोदी यांनी सांगितले. सगळ्याच पक्षांनी या प्रस्तावा पाठिंबा दिला असल्याचेही मोदी म्हणाले. भाजपही या प्रस्तावाच्या बाजूनेच असल्याचे त्यांनी स्पष्ट केले.
पक्षाच्या कार्यकर्त्यांनी सतत वेगवेगळ्या निवडणुकीच्या कामातच गुंतून राहण्यापेक्षा लोकोपयोगी कार्यक्रम आणि सरकारची धोरणे तळागाळापर्यंत पोहोचवली पाहिजेत. त्या माध्यमातून त्यांनी सामाजिक कामे केली पाहिजेत. सध्याच्या रचनेमध्ये या कामांसाठी फार कमी वेळ मिळतो, असे मोदी यांनी म्हटले आहे.
निवडणुका जाहीर झाल्या की आचारसंहिता लागू होते. त्यामुळे विकासकामांना खीळ बसते. त्यामुळे केंद्र आणि राज्य सरकारच्या अनेक योजनांही प्रलंबित राहतात, हे टाळण्यासाठी सर्वच स्तरातील निवडणुका एकत्र घेण्याचा प्रस्ताव योग्य असल्याचे भाजपच्या नेत्यांनी सांगितले


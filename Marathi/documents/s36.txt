साईना, श्रीकांतसमोर सातत्याचे आव्हान

शाह आलम - मलेशिया ओपन बॅडमिंटन स्पर्धेस मंगळवारपासून प्रारंभ होत आहे. मायदेशातील स्पर्धेत जेतेपद मिळविण्यात अपयश आल्यामुळे भारताच्या साईना नेहवाल आणि के. श्रीकांत यांच्यासमोर सातत्य राखण्याचे आव्हान आहे. त्यासाठी तंत्रातील त्रुटी दूर करण्यासाठी ते प्रयत्नशील आहेत. सलामीच्या फेरीत साईनाची थायलंडच्या नित्चाओन जिंदापोलशी लढत आहे. श्रीकांतसमोर थायलंडच्या बून्साक पोन्साना याचे आव्हान आहे. पीव्ही सिंधू चीनच्या ही बिंगजीयाओ हिच्याशी खेळेल.
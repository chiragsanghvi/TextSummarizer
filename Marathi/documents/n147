काजोलला मित्र म्हणणे अवघड - शाहरूख

नवी दिल्ली - अभिनेत्री काजोल हिला मित्र म्हणणे अवघड वाटत असून ती आपली जवळची मैत्रिण असल्याचे अभिनेता शाहरूख खान याने स्पष्ट केले आहे. 

काजोलसोबत आपले नाते अतिशय आनंददायी असल्याचा दावाही शाहरूखने केला आहे. तिच्या करिअरच्या सुरुवातीपासून मी तिला ओळखत असून गेल्या 20-22 वर्षांपासून अतिशय सहजपणे आम्ही परस्परांची काळजी घेत असल्याचेही शाहरूखने सांगितले. शाहरूखच्या आगामी "दिलवाले‘ या चित्रपटात काजोलने शाहरूखची सहअभिनेत्री म्हणून भूमिका केली आहे. "दिलवाले‘ हा चित्रपट रोहित शेट्टी यांनी दिग्दर्शित केला असून त्यामध्ये शाहरूख आणि काजोलसह वरूण धवननेही भूमिका साकारली आहे.
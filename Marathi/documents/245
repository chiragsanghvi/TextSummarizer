
ब्रसेल्स येथे मोदी तेराव्या भारत-युरोपीय समुदाय परिषदेस उपस्थित राहणार आहेत. २८ देश सदस्य असलेला युरोपीय समुदाय मोठा व्यापारी भागीदार असल्याचे मोदी यांनी स्पष्ट केले.
बेल्जियमसह तीन देशांच्या दौऱ्यावर रवाना होण्यापूर्वी त्यांनी सांगितले की, भारताचे सौदी अरेबियाशी असलेले संबंध विशेष आहेत. लोक-लोक पातळीवरचा संपर्क त्यात महत्त्वाचा आहे.त्या देशाबरोबरचे संबंध आणखी सखोल करण्याचा प्रयत्न आपण करू .
ब्रसेल्समधील हल्ल्याला तेथील लोक खंबीरपणे सामोरे गेले, त्यांची जिद्द प्रशंसनीय आहे असे सांगून मोदी म्हणाले की, आपण युरोपीय समुदायाचे संसद सदस्य, तेथील कंपन्यांचे मुख्य कार्यकारी अधिकारी, अनिवासी भारतीय उद्योगपती, बेल्जियमचे हिरे व्यापारी यांची भेट घेणार आहोत.
अमेरिकेत अणुसुरक्षा शिखर परिषदेच्या निमित्ताने जगातील अनेक देशांची भेट होईलच, शिवाय आपण गुरूत्वीय लहरींचा शोध घेणाऱ्या लायगो प्रकल्पातील वैज्ञानिकांनाही भेटणार आहोत, असे मोदी यांनी सांगितले. मोदी हे २ व ३ एप्रिलला सौदी अरेबियाच्या दौऱ्यावर असून तेथे ते राजे सलमान बिन अब्दुलाझिज अल सौद यांची भेट घेणार आहेत


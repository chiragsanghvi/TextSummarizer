

.. तरीही आसामसाठी काम सुरू ठेवणार – गडकरी
काँग्रेसचे सरकार आले तरीही आम्ही आसाममधील पायाभूत सुविधांचा विकास सुरूच ठेवणार आहोत, 
विधानसभेच्या निवडणुकीचे निकाल कसेही लागले तरी केंद्र सरकार आसामच्या विकासासाठी काम करीतच राहणार असल्याचे केंद्रीय मंत्री नितीन गडकरी यांनी येथे स्पष्ट केले.
तथापि, केंद्रात आणि राज्यातही एकाच पक्षाचे सरकार आल्यास बेकायदेशीरपणे स्थलांतर केलेल्यांच्या प्रश्नाकडे अधिक लक्ष देता येईल, असेही गडकरी म्हणाले.
या निवडणुकीत भाजपचा पराभव झाला आणि काँग्रेसचे सरकार आले तरीही आम्ही आसाममधील पायाभूत सुविधांचा विकास सुरूच ठेवणार आहोत, विकासाच्या प्रश्नात राजकारण नाही, असेही गडकरी म्हणाले. गेल्या ५०-६० वर्षांत झाले नाही त्यापेक्षा अधिक काम आम्ही करू, आसाम हे चौथ्या क्रमांकाचे गरीब राज्य आहे. केंद्राने ईशान्येकडील राज्यांसाठी एक लाख कोटी रुपयांच्या गुंतवणुकीला मान्यता दिली असून त्यापैकी ४० हजार कोटी रुपयांची कामे मंजूर करण्यात आली आहेत, असेही ते म्हणाले



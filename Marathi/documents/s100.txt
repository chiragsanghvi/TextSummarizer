अनुष्कावरील विनोदांबद्दल गावस्करांची आगपाखड

नवी दिल्ली- विराटच्या धडाकेबाज खेळीच्या जोरावर टी-20 विश्वकरंडक स्पर्धेत भारताने ऑस्ट्रेलियावर विजय मिळविल्यावर सोशल मिडियावर अनुष्काच्या नावाने विनोद करणाऱ्यांवर आता लिट्ल मास्टर सुनील गावस्कर यांनी आगपाखड केली आहे. 

अनुष्काची खिल्ली उडवणे लज्जास्पद असल्याचे म्हणत विराट कोहलीने संताप व्यक्त केल्यानंतर गावस्कर यांनीही यावर प्रतिक्रिया व्यक्त केली आहे. एका वृत्तवाहिनीशी बोलताना सुनील गावस्कर यांनी हे मत व्यक्त केले. 

गावस्कर म्हणाले, "याबद्दल मी फक्त एवढेच म्हणू शकतो की ते लोक निराशाजनक (फ्रस्ट्रोज्) आहेत. मला अनुष्का आणि विराटच्या नातेसंबंधांची सद्यस्थिती माहीत नाही. परंतु, अनुष्का ही प्रेमळ व सुंदर मुलगी असून, तिने विराटमध्ये स्थिरता आणली. त्या दोघांची जोडी अफलातून दिसते."
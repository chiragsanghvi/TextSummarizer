स्विस बॅडमिंटन स्पर्धेत साईना, बी. साईप्रणितची आगेकूच

बासेल (स्वित्झर्लंड) - भारताच्या साईना नेहवाल आणि बी. साईप्रणित यांनी स्विस ओपन बॅडमिंटन स्पर्धेत आपली आगेकूच कायम राखली. साईनाने दुसरी फेरी गाठताना जर्मनीच्या करिन श्‍नासी हिचा २१-७, २१-१५ असा पराभव केला. पुरुष एकेरीत साई प्रणितने तिसरी फेरी गाठली. त्याने उझबेकिस्तानच्या अर्टियोम सावात्युगिन याचे आव्हान २१ मिनिटांत २१-७, २१-१० असे संपुष्टात आणले. पुरुष गटातूनच एच. एस. प्रणॉय, समीर वर्मा आणि अजय जयराम यांनीदेखील दुसरी फेरी गाठली आहे. 
आयटी कंपन्यांतील नोकऱ्या घटल्या
मुंबई : देशातील टीसीएस, इन्फोसिस, विप्रो, एचसीएल आणि कॉग्निझंटने पाच प्रमुख आयटी कंपन्यांनी 2015 मध्ये 77,265 लोकांची भरती केली आहे. मागील वर्षाच्या तुलनेत 24 टक्के कमी नोकर्‍या दिल्या आहेत.

एका प्रसिद्ध झालेल्या अहवालानुसार कंपन्यांमध्ये मोठ्या प्रमाणावर होणार्‍या ऑटोमेशन ड्राइव्हमुळे लोकांच्या भरतीवर परिणाम झाला आहे. ऑटोमेशन ड्राइव्हमुळे मनुष्यबळाची आवश्यकता कमी झाली आहे.

मुंबईतील ब्रोकरेज सेंट्रम ब्रोकिंगच्या अहवालानुसार, अमेरिकेत सूचीबद्ध असणारी चेन्नईतील कॉग्निझंट कंपनीने वर्ष 2014 च्या तुलनेत 74.6 टक्के कमी मनुष्यबळाची भरती केली आहे. याचप्रमाणे एचसीएल टेक्नोलॉजीने गेल्यावर्षीच्या 71 टक्के कमी मनुष्यबळाची भरती केली आहे. ऑटोमेशनमुळे कंपन्यांमध्ये कामाला वेग प्राप्त झाला आहे. आणखी काही कंपन्या सॉफ्टवेअर वेंडर ऑटोमेशनकडे वळत आहे. त्यामुळे भविष्यात मनुष्यबळाची मागणी कमी होणार आहे.
याचदरम्यान मात्र, कंपन्यांच्या एकत्रित डॉलरच्या उत्पन्नात मात्र 9.3 टक्क्यांची वाढ झाली आहे
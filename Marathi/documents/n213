आमीरच्या बहुचर्चित 'दंगल'चे पोस्टर प्रसिद्ध

मुंबई - बॉलिवूडमध्ये मिस्टर परफेक्शनिस्ट नावाने ओळख असलेल्या आमीर खानचा बहुचर्चित ‘दंगल‘ या चित्रपटाचे पोस्टर प्रसिद्ध करण्यात आले आहे. 

आमीर खान ‘दंगल‘ चित्रपटात कुस्तीपटूच्या भूमिकेत दिसणार आहे. आमीरने या चित्रपटासाठी खूप मेहनत घेतली असून, यासाठी त्याने आपल्या वजनातही वाढ केली आहे. चित्रपट समीक्षक तरुण आदर्श यांनी सोमवारी ट्विटरवरून या चित्रपटाचे पोस्टर प्रसिद्ध केले.

‘दंगल‘ चित्रपटाचे चित्रीकरण सुरू झाले आहे. हा चित्रपट पुढील वर्षी 2016 मध्ये ख्रिसमसच्या मुहुर्तावर प्रदर्शित होणार आहे. पोस्टरमध्ये मातीतून आमीरचा आक्रमक चेहरा दाखविण्यात आला आहे. कुस्तीपटू महावीरसिंग फोगट यांच्या जीवनावर आधारित हा चित्रपट आहे. महावीरसिंग यांनी आपल्या दोन मुलींना कुस्तीचे प्रशिक्षण दिले.

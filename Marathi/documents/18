


ग्रामीण अर्थव्यवस्थेला चालना
देशाच्या विकासाची गती वाढवण्यासाठी ग्रामीण अर्थव्यवस्था मजबूत करण्याच्या आवश्यकतेवर पंतप्रधानांनी भर दिला. त्यांनी ‘ग्राम उदय से भारत उदय अभियानाचे’ उद्घाटन केले. द्रष्टे आणि सामाजिक ऐक्य व आधुनिक तंत्रज्ञानाचे कैवारी असलेल्या डॉ. आंबेडकरांपासून या मोहिमेची प्रेरणा मिळाली असल्याचे ते यावेळी म्हणाले.
महात्मा गांधींचे ‘ग्राम स्वराज’ चे स्वप्न अद्याप साकारलेले नसून, स्वातंत्र्याच्या ७० वर्षांनंतरही अपेक्षित बदल झालेला नाही. खेडय़ांमध्ये बदल घडवून आणण्याच्या उद्देशाने आम्ही हे अभियान सुरू केले आहे, असे डॉ. आंबेडकरांची १२५ वी जयंती साजरी करण्यासाठी जमलेल्या प्रचंड सभेला संबोधित करताना मोदी यांनी सांगितले.
देशातील १८ हजार खेडय़ांमध्ये एक हजार दिवसांत वीज पोहोचवण्याचे सरकारचे आश्वासन पूर्ण होत आले असून, डिजिटल संपर्क साधण्यासाठी अडीच लाख खेडय़ांमध्ये ऑप्टिकल फायबर लाइन्स टाकण्याचे काम सुरू असल्याचेही पंतप्रधान म्हणाले.



रिलायन्स लाइफचे स्मार्ट फोन मार्केटमध्ये दाखल
मुंबई : रिलायन्सने LYF ब्रॅण्डचे स्मार्ट फोन ग्राहकांसाठी उपलब्ध करून दिले आहेत. या सीरिजमध्ये अर्थ- 1, वॉटर- 1, वॉटर- 2 हे स्मार्ट फोन रिटेल आणि ऑनलाइन अशा दोन्ही प्लॅटफॉर्मवर कंपनीने उपलब्ध करून दिले आहेत. या स्मार्टफोनची किंमत 14,690 रुपयांपासून 25,800 रुपयांपर्यंत आहे.

LYF श्रेणीत सर्वांत महागड्या अर्थ- 1 स्मार्ट फोनच्या फीचर्समध्ये 5.5 इंची फुल्ल एचडी अमोल्ड डिस्प्ले, 13 मेगापिक्‍सेल रिअर आणि 5 मेगापिक्‍सेल फ्रंट कॅमेरा यासारख्या गोष्टींचा समावेश आहे; तर 1.5 गिगाहर्टझ्‌ ऑक्‍टाकोअर क्वॉलकॉम स्नॅपड्रॅगन 615 प्रोसेसर आणि 3 जीबी रॅमदेखील स्मार्ट फोनसाठी उपलब्ध आहे. स्मार्ट फोनची 32 जीबी इंटर्नल मेमरी आहे. ऑपरेटिंग सीस्टम अँड्रॉइड लॉलिपॉप असून बॅटरी क्षमता 3500 एमएएच इतकी आहे. स्मार्टफोन 4 जी कनेक्‍टिव्हिटी सपोर्ट करतो. या ब्रॅण्डची उपलब्धतता रिटेल मार्केटमध्ये एक लाख 20 हजार रिटेल आऊटलेट्‌समध्ये आणि 800 शहरांत करण्यात येणार आहे. तसेच 1200 स्थानिक आणि झोनच्या वितरकांचाही आधार घेतला आहे. लोकांनी स्मार्ट फोनच्या डिझाईनला आणि स्पेसिफिकेशन्सला पसंती दिली आहे. तसेच विविध किमतींमध्ये स्मार्ट फोनची उपलब्धता हा ग्राहकांसाठी फायदाच असल्याचे मत झुप मोबाईलचे हर्षद शाह यांनी मांडले. 4 जी हेच आगामी काळासाठीचे तंत्रज्ञान असल्याने ग्राहकांसाठी रिलायन्स LYF स्मार्टफोन उपयुक्तच ठरतील असेही त्यांनी सांगितले


कंगणाची स्वत:च्या चित्रपटावरच टीका

हिंदी चित्रपटसृष्टीतील बोल्ड अभिनेत्री कंगणा राणावतने स्वत:ची मध्यवर्ती भूमिका असलेल्या "कट्टी-बट्टी‘ या चित्रपटावर जोरदार टीका केली आहे. 
मूळात या चित्रपटाचे नावच बाष्कळ असल्याचे तिने एका संकेतस्थळाला दिलेल्या मुलाखतीमध्ये म्हटले आहे. या चित्रपटाचे नाव काहीतरी वेगळे असायला हवे होते. या चित्रपटाच्या शीर्षकामधून प्रेक्षकांना कोणत्याच गोष्टीचे आकलन होत नाही. केवळ मार्केट स्ट्रॅटेजी लक्षात घेऊन या चित्रपटाला हे नाव देण्यात आले असल्याचे कंगणाने म्हटले आहे. या चित्रपटाचे प्रमोशनदेखील वेगळ्या पद्धतीने व्हायला हवे होते. यातून काही भाग वगळला असता तर चित्रपट अधिक आकर्षक झाला असता, असे कंगणाने नमूद केले.
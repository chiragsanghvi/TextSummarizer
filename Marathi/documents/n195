प्रियांका चोप्रा 'मोस्ट सेन्सेशनल सेलिब्रिटी'

मुंबई- अमेरिकेतील ‘क्वांटिको‘ या थ्रिलर मालिकेतून मनोरंजन क्षेत्रात आंतरराष्ट्रीय स्तरावर जोरदार पदार्पण करणारी अभिनेत्री प्रियांका चोप्रा ही सध्या ‘मोस्ट सेन्सेशनल सेलिब्रिटी‘ ठरली आहे. 

फसविण्याच्या हेतूने चुकीच्या संकेतस्थळांवर नेटिझन्सना आकर्षित करण्यासाठी सायबर ठकांकडून प्रियांका चोप्राच्या छायाचित्रांचा वापर करण्यात येत असल्याची माहिती इंटेल सिक्युरिटी या सॉफ्टवेअर कंपनीने दिली. 
आतापर्यंत ‘मोस्ट सेन्सेशनल‘च्या यादीत पहिल्या स्थानावर असलेल्या आलिया भटला पिगी चॉप्सने मागे टाकले आहे.

इंटेल सिक्युरिटी सेन्शेशनल सेलिब्रिटी सर्वेक्षणाच्या आधारे नवव्यांदा ही यादी प्रसिद्ध करण्यात आली आहे. भारतातील सायबर स्पेसमध्ये प्रियांका चोप्राने आघाडी घेतली. ‘पीसी‘नंतर श्रद्धा कपूर, कपिल शर्मा, जॅकलिन फर्नांडिस आणि कंगना राणावत यांनी या यादीत स्थान मिळविले आहे. 

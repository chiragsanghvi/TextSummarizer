
विनाअनुदानित सिलिंडर 4 रुपयांनी स्वस्त
नवी दिल्ली : नैसर्गिक वायूच्या दरात 20 टक्के कपात करण्यात आली आहे. नैसर्गिक वायूचे दर आता 3.82 डॉलर ‘एमएमबीटीयू‘वरून (ब्रिटिश थर्मल युनिट) 3.15 डॉलर ‘एमएमबीटीयू‘पर्यंत कमी करण्यात आले आहे.
या घसरणीमुळे आता विनाअनुदानित सिलिंडरच्या दरात चार रुपयांनी कपात करण्यात आली आहे. वर्षभरातील ही गॅसची तिसरी दरकपात आहे. ही दरकपात आजपासून (1 एप्रिल) लागू झाली आहे.

दरम्यान, विमानाच्या इंधनाच्या दरात वाढ करण्यात आली आहे. एविएशन टर्बाइन फ्युएल (एटीएफ) म्हणजेच जेट विमानांसाठी लागणाऱ्या इंधनाच्या किंमतीत 3371.55 रूपये प्रति किलोलिटरची वाढ करण्यात आली आहे. ते आता 42,157.01 रुपये प्रति किलोलिटर करण्यात आले आहे.
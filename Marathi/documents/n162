अनुष्का-विराटची लग्नपत्रिका व्हायरल

मुंबई- भारतीय क्रिकेटमध्ये सध्या लग्नसराई सुरू झाली आहे. यामध्ये कसोटी संघाचा कर्णधार विराट कोहली आणि अभिनेत्री अनुष्का शर्मा यांची बहुचर्चित जोडीही विवाहबद्ध होणार आहे. त्यांच्या लग्नाची पत्रिकाही सोशल मीडियावर व्हायरल झाली आहे. 

हरभजन सिंहने २९ ऑक्टोबरला गीता बसरा हिच्याशी लग्नगाठ बांधली. त्यानंतर रोहित शर्मा आणि त्याची मैत्रिण रितिका येत्या डिसेंबरमध्ये लग्न करणार आहेत. आता त्याच्यानंतर कसोटी संघाचा कर्णधार विराट कोहली हाही दोनाचे चार हात करणार आहे. अनुष्का आणि विराट २३ जानेवारी रोजी लग्न करणार आहेत.

सुरवातीला लग्नाचे वृत्त फेटाळून लावणाऱ्या या जोडीची लग्नाची पत्रिका सोशल मीडियावर व्हायरल झाली आहे. त्यानुसार २३ जानेवारीला विराट आणि अनुष्का लग्न करणार आहेत. किबी बॉय या नावाने असलेल्या एका फेसबूक प्रोफाइलवर विराट अनुष्काच्या लग्नाची पत्रिका शेअर करण्यात आली आहे. मात्र, काही वेळानंतर ती डिलिट करण्यात आली. 

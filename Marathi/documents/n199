अमिताभ बनले कोरिओग्राफर

अभिनेते अमिताभ बच्चन आता कोरिओग्राफर बनले आहेत. "स्टार प्लस‘ वाहिनीवरील "आज की रात है जिंदगी‘ या मालिकेच्या ट्रेलरचे नृत्य दिग्दर्शन त्यांनी केले असून, ते स्वतः या ट्रेलरमध्ये दिसणार आहेत. 
"आज की रात है जिंदगी‘ या नवीन मालिकेमध्ये अमिताभ बच्चन वेगळ्या रूपात दिसणार आहेत. ते या प्रोजेक्‍टबद्दल खूप उत्साहित आहेत, म्हणून त्यांनी ट्रेलरची कोरिओग्राफी स्वतःच करायची ठरविले. त्यामुळे त्यांनी या मालिकेचे संगीत, कॉंटेंट आदीबाबत लक्ष दिले आहे. सूत्रांच्या माहितीनुसार, अमिताभ यांनी डान्स ट्रॅपसोबत क्‍लॅप डान्स मूव्हज निर्माण केल्या आहेत. त्या या मालिकेच्या सिग्नेचर मूव्हज बनल्या आहेत आणि त्या सगळ्या प्रोमोजमध्ये दिसून येतील. 
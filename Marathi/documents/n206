गानकोकिळेवर वाढदिवसाच्या शुभेच्छांचा वर्षाव

भारताची गानकोकिळा म्हणून ख्याती असलेल्या लता मंगेशकर यांचा 28 सप्टेंबर म्हणजे आज वाढदिवस असल्याने बाप्पाच्या विसर्जन मिरवणुकांनंतर लतादीदींचे चाहते त्यांच्या सूरांमध्ये व आठवणींमध्ये रममाण होत आहेत. गाणी, संगीत यांची जाण असलेल्या तज्ज्ञांपासून ते सर्वसामान्य चित्रपटरसिक आबालवृद्ध लतादीदींच्या गाण्यांची आठवण काढत त्यांच्यावर शुभेच्छांचा वर्षाव करीत आहेत. 

अनेकांची चित्रपटसृष्टीतील कारकीर्द अल्पायुषी असते, मात्र आयुष्यातील अनेक चढ-उतारांनंतर लता मंगेशकर यांचे येथील स्थान अढळ राहिले. लता, आशा, उषा, मीना आणि हृदयनाथ या पाच भावंडांमध्ये सर्वांत मोठ्या असणाऱ्या लतादीदींनी वडिलांच्या पश्चात भावडांची जबाबदारी आपल्या खांद्यावर घेतली. 1942 मध्ये मराठी चित्रपटातून त्यांनी पडद्यावरील पहिलं गाणं गायलं. नागपूरहून 16 व्या वर्षी त्या मुंबईला गेल्या. तिथे उस्ताद अमजद अली खान यांच्याकडे शास्त्रीय संगीताचे धडे घेतल्यावर त्यांची हिंदी सिनेमातील देदीप्यमान कारकीर्द सुरू झाली.

‘लग जा गले‘, ‘आयेगा आनेवाला‘, अजीब दास्ताँ है ये, सत्यम् शिवम् सुंदरम्, तेरे बिना जिंदगी से, आपकी आँखों में कुछ, 
हमको हमीसे चुरा लो, ए मेरे वतन के लोगो, तुम आ गये तो, कोरा कागज था ये मन मेरा, दिल तो है दिल... अशी अनेक सदाबहार गाणी लता मंगेशकर यांच्या आवाजात अविस्मरणीय ठरली.
तुमची आवडती गाणी आणि लतादीदींबद्दलच्या आठवणी शेअर करून तुम्हीही लता मंगेशकर यांना येथे शुभेच्छा देऊ शकता. 
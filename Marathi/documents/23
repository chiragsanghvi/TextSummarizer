
सर्वपक्षीय सहमती
कोलम दुर्घटनेच्या पाश्र्वभूमीवर मुख्यमंत्री ओमन चंडी यांच्या अध्यक्षतेखाली झालेल्या सर्वपक्षीय बैठकीत उत्सवांत फटाक्यांवर सरसकट बंदी न घालण्याचा निर्णय घेण्यात आला. मात्र उच्च ध्वनिक्षमतेच्या फटाक्यांवर कठोर र्निबध घालावेत, यावर एकमत झाले.
सरसकट बंदी हा उपाय नसून फटाक्यांच्या आतषबाजीवर कठोर निगराणी आणि बेकायदा व घातक फटाक्यांच्या आतषबाजीस पायबंद घालणे, हाच उपाय असल्यावर बैठकीत सर्वसहमती झाल्याचे चंडी यांनी पत्रकारांना सांगितले.
कोलम दुर्घटनेच्या सीबीआय चौकशीबाबत राज्य सरकारने विचार करावा, असे न्यायालयाने १२ एप्रिलच्या सुनावणीत म्हटले होते. सरकार त्याबाबत खुल्या मनाने विचार करीत आहे, असेही चंडी म्हणाले. कोलम दुर्घटनेवरून शहर पोलीस आयुक्त आणि अन्य दोन पोलीस अधिकाऱ्यांवर कारवाई करण्याची शिफारस गृह सचिवांनी केली आहे. त्याबाबत पोलीस महासंचालकांचे मत सरकारने मागविल्याचे गृहमंत्र्यांनी सांगितले.


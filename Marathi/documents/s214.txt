योगेश्वर दत्त रिओ ऑलिंपिकसाठी पात्र

अस्ताना - भारताचा प्रमुख कुस्तीपटू योगेश्वर दत्त याने यावर्षी रिओ दि जानेरो येथे होणाऱ्या ऑलिंपिकमध्ये भारताकडून खेळण्याचे निश्चित केले आहे. 

आशियाई ऑलिंपिक पात्रता स्पर्धेत योगेश्वरने 65 किलो वजनी गटात अंतिम फेरीत स्थान मिळवीत आपले ऑलिंपिकमधील स्थान निश्चित केले. ऑलिंपिकसाठी पात्र होणारा योगेश्वर हा दुसरा कुस्तीपटू आहे. यापूर्वी नरसिंग यादवने ऑलिंपिकमध्ये आपले स्थान निश्चित केलेले आहे. 

या स्पर्धेत अंतिम फेरीत स्थान मिळविणारे दोन कुस्तीपटू ऑलिंपिकसाठी पात्र ठरणार होते. लंडन ऑलिंपिकमध्ये ब्राँझपदक मिळविणाऱ्या योगेश्वरची अंतिम फेरीत ऍडम बतिरोव याच्याशी लढत होणार आहे.
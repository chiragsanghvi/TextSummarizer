राणीच्या घरी "नन्ही परी'

मुंबई - अभिनेत्री राणी मुखर्जी आणि चित्रपट निर्माता आदित्य चोप्रा यांच्या कुटुंबात नव्या सदस्याचा प्रवेश झाला आहे. ब्रीच कॅंडी रुग्णालयात बुधवारी सकाळी राणीने कन्येला जन्म दिला. 

"मला आयुष्यातील सर्वांत सुंदर भेट मिळाली आहे. तिच्या रूपाने आमच्या जीवनातील नव्या अध्यायाला सुरुवात झाली‘, असे राणी म्हणाली. अनेक बॉलीवूडकरांनी राणी आणि आदित्य यांचे ट्विटरवरून अभिनंदन केले. "मुलगी झाली‘ असे ट्‌विट काका उदय चोप्राने केले. आदित्यमधील "आदि‘ आणि राणीमधील "रा‘ ही अक्षरे घेऊन मुलीचे नाव "आदिरा‘ ठेवले आहे, अशी माहिती ऋषी कपूर यांनी दिली. "आदिराच्या जन्मामुळे मी फारच खूश आहे‘, असे सांगत परिणिती चोप्रानेही शुभेच्छा दिल्या; तर एका अत्यंत सुंदर मुलीचा अंकल झालो आहे‘, असे करण जोहरने म्हणत नूतन आई-बाबांचे अभिनंदन केले.

‘जयललिता सरकार देशात सर्वाधिक भ्रष्ट’
देशातील सर्वात भ्रष्ट सरकार असल्याचा आरोप भाजपचे राष्ट्रीय अध्यक्ष अमित शहा यांनी केला.
अभाअद्रमुकच्या नेत्या आणि तामिळनाडूच्या मुख्यमंत्री जयललिता यांचे सरकार देशातील सर्वात भ्रष्ट सरकार असल्याचा आरोप बुधवारी भाजपचे राष्ट्रीय अध्यक्ष अमित शहा यांनी केला. येत्या १६ मे रोजी राज्यात होणाऱ्या विधानसभेच्या निवडणुकीत जयललिता यांचे सरकार उलथून टाकावे, असे आवाहनही शहा यांनी जनतेला केले.
कर्जाच्या खाईत असलेल्या वीज कंपन्यांना सहकार्य करण्याचा उद्देश असलेल्या ‘उदय’सह केंद्र सरकारच्या अन्य योजनांची अंमलबजावणी करण्यातही तामिळनाडू सरकार सहकार्य करीत नाही, असा आरोपही शहा यांनी येथे एका पत्रकार परिषदेत केला. या वेळी ऊर्जामंत्री पीयूष गोयलही हजर होते 


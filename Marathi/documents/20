
व्याघ्र संरक्षण दल स्थापन करण्यासाठी केंद्र सरकारने १०० टक्के आर्थिक साहाय्य करावे, अशी मागणी महाराष्ट्र सरकारने केली आहे. राज्याचे अर्थ आणि वनमंत्री सुधीर मुनगंटीवार यांनी केंद्राकडून पूर्ण आर्थिक साहाय्याची मागणी केली आहे.
महाराष्ट्रात व्याघ्र संशोधन केंद्र उभारण्यासाठी आर्थिक सहकार्य करावे आणि ताडोबा व्याघ्र संवर्धन प्रकल्पावर टपाल तिकीट काढावे या मागण्याही मुनगंटीवार यांनी केल्या आहेत.
आम्ही १९७३ मध्ये व्याघ्र प्रकल्प हाती घेतला, प्रथम नऊ व्याघ्र अभयारण्ये होती ती आता ४९ इतकी झाली असून त्याची व्यप्ती वाढली आहे. व्याघ्र संवर्धन ही राज्य आणि केंद्राची सामूहिक जबाबदारी आहे, असेही त्यांनी म्हटले आहे.
संवेदनक्षम ठिकाणी वाघांची शिकार होऊ नये यासाठी अहोरात्र कॅमेऱ्यांची व्यवस्था करणे, अत्याधुनिक तंत्रज्ञानाचा वापर करणे याला प्राधान्य देण्यात येत आहे. राष्ट्रीय व्याघ्र संवर्धन प्राधिकरणाने हाती घेतलेल्या पुढाकाराचीही या वेळी मंत्र्यांनी स्तुती केली 


'भयपट'निर्माते वेस क्रेव्हन काळाच्या पडद्याआड

लॉस एंजेलिस - "ए नाईटमेअर ऑन एल्म स्टीट‘; वा "स्क्रीम‘ अशा प्रसिद्ध भयपटांमधून आपल्या दिग्दर्शनाचा अमीट ठसा उमटविणारे "हॉलिवूड‘मधील प्रसिद्ध चित्रपट दिग्दर्शक, लेखक वेस क्रेव्हन यांचे निधन झाले. भयपटांचे दिग्दर्शक अशी ओळख बनविलेल्या क्रेव्हन यांना मेंदुचा कर्करोग झाल्याचे निदान झाले होते. ते 76 वर्षांचे होते. 

1984 मध्ये प्रदर्शित झालेला ए नाईटमेअर ऑन एल्म स्ट्रीट हा चित्रपट व या चित्रपटामध्ये अभिनेता रॉबर्ट एनग्ल्युंड याने साकारलेले फ्रेडी क्रुगेर हे खलनायकाचे पात्र अत्यंत गाजले होते. या चित्रपाटाचे लेखन व दिग्दर्शन क्रेव्हन यांनी केले होते. क्रेव्हन यांच्यामागे त्यांची चित्रपट निर्माती पत्नी इया लाबुंका, मुलगा, मुलगी व एक सावत्र मुलगी असा परिवार आहे. 

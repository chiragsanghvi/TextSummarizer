सोनमच्या 'नीरजा'वर पाकिस्तानात बंदी

कराची- सोनम कपूरची प्रमुख भूमिका असलेल्या ‘नीरजा‘ या चित्रपटावर बंदी घालण्याचा निर्णय पाकिस्तानने घेतला आहे. या चित्रपटात पाकिस्तानचे चुकीचे चित्रण करण्यात आले असल्याने बंदी घालत असल्याचे पाकिस्तानने म्हटले आहे.

पाकिस्तानात १९८६ मध्ये कराची विमानतळावर ‘पॅन-अ‍ॅम‘ या विमानाच्या अपहरण प्रकरणातील सत्य घटनेवर हा चित्रपट बेतला आहे. 
पाकिस्तानच्या चित्रपट मंडळापुढे हा चित्रपट सादर करण्यापूर्वीच चित्रपटावर बंदी घालण्याचा निर्णय घेण्यात आला आहे. पॅन-अ‍ॅम विमानातील कॅबिन क्रू असलेल्या कर्मचारी नीरजा भानोत यांनी प्रवाशांचा जीव वाचविण्याचा प्रयत्न केला तेव्हादहशतवाद्यांनी त्यांच्यावर गोळ्या झाडून त्यांना मारले, या प्रसंगावर आधारित चित्रपटाचे कथानक आहे.

पाकिस्तानात हा चित्रपट प्रदर्शित झाला असल्याचा काही वृत्तपत्रांमधील जाहिरातींध्ये उल्लेख आहे. पाकिस्तानच्या वाणिज्य मंत्रालयाने चित्रपट आयात करण्यास परवानगी दिली होती, परंतु, त्यांनी या निर्णय यू-टर्न घेतला आहे.

भारत-पाकिस्तान यांनी तणावाची स्थिती दूर करावी
भारत व पाकिस्तान या देशांनी एकमेकांशी थेट चर्चा करून तणावाची स्थिती दूर करावी
अमेरिकेचे मत
भारत व पाकिस्तान या देशांनी एकमेकांशी थेट चर्चा करून तणावाची स्थिती दूर करावी व त्यामुळे दोन्ही देशात व्यावहारिक पातळीवर सहकार्य सुरू होण्यास मदत होईल असे अमेरिकेने म्हटले आहे. द्विपक्षीय चर्चा आता यापुढे बंद करण्याचे पाकिस्तानने जाहीर केल्याच्या मुद्दय़ावर अमेरिकेने ही प्रतिक्रिया व्यक्त केली आहे.
पाकिस्तानचे भारतातील उच्चायुक्त अब्दुल बसित यांनी शांतता प्रक्रिया थांबवण्यात येत असल्याचे वक्तव्य केले होते त्यावर विचारले असता अमेरिकेच्या परराष्ट्र खात्याचे
प्रवक्ते मार्क टोनर यांनी सांगितले की, भारत व पाकिस्तान यांच्यातील सहकार्य द्विपक्षीय संबंधांच्या माध्यमातून सुरू झाले पाहिजे त्यामुळे दोन सरकारे व देश यांच्यातील तणाव कमी होण्यास मदत होईल ही आमची भूमिका कायम आहे. दोन्ही देशात शांतता व स्थिरता नांदण्यास द्विपक्षीय चर्चेची गरज
आहे.


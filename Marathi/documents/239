
लोकशाही सरकारचा म्यानमारमध्ये शपथविधी
नागरी सरकारचे नवीन अध्यक्षांनी स्वागत केले असून आम्ही देशाच्या प्रजासत्ताकाशी एकनिष्ठ आहोत
म्यानमारमध्ये लोकशाहीचे नवे पर्व सुरू करताना तेथील लोकशाहीवादी चळवळीच्या नेत्या आँग सान स्यू की यांचे निकटवर्ती असलेले तिन च्यॉव यांचा शपथविधी बुधवारी झाला. ते आँग सान स्यू की यांचे बालपणीचे मित्र आहेत. आँग सान स्यू की यांची दोन मुले नागरिकत्वाने ब्रिटिश असल्याने त्या अध्यक्षपद स्वीकारू शकल्या नाहीत. म्यानमार हा देश आता राजकीय व आर्थिक क्षेत्रात प्रगती करू शकेल अशी आशा आहे. स्यू की यांचेच प्रतिनिधी म्हणून तिन च्यॉव हे काम पाहणार आहेत. न्यापिंदा या राजधानीच्या शहरात आँग सान स्यू की यांच्या नॅशनल लीग फॉर डेमोक्रसी (एनएलडी) या पक्षाने नोव्हेंबर महिन्यात विजय मिळवला होता. एनलडीला ८० टक्के संसदीय जागा मिळाल्या आहेत.
नागरी सरकारचे नवीन अध्यक्षांनी स्वागत केले असून आम्ही देशाच्या प्रजासत्ताकाशी एकनिष्ठ आहोत. राज्यघटनेचे व कायद्यांचे पालन केले जाईल, आमची जबाबदारी आम्ही ठोसपणे पार पाडू, असे च्यॉव यांनी स्पष्ट केले.
अध्यक्षीय प्रासादात झालेल्या कार्यक्रमानंतर थेन सेन यांनी प्रतीकात्मक पातळीवर स्युकी यांच्या हाती सत्ता दिली. असे असले तरी म्यानमारमध्ये लष्कराचे वर्चस्व कायम राहिले. लष्कराकडे अजूनही तेथील कायदेमंडळाच्या म्हणजे संसदेच्या बऱ्याच जागा आहेत

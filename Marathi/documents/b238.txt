
निराशाजनक निकालांची सेन्सेक्‍सला झळ
मुंबई : माहिती आणि तंत्रज्ञान कंपन्यांच्या दुसऱ्या तिमाहीतील निराशाजनक कामगिरीचे पडसाद सोमवारी शेअर बाजारावर उमटले. ब्लू-चिप कंपन्यांच्या शेअर्सची विक्री केल्याने मुंबई शेअर बाजाराच्या सेन्सेक्‍सने 450 अंशांपर्यंत डुबकी घेतली. अखेर तो 175 अंशांच्या घसरणीसह 26,904.11 अंशांवर बंद झाला.
दुसऱ्या तिमाही निकालांबरोबरच दिवसअखेर जाहीर होणारी औद्योगिक उत्पादन आणि महागाईची आकडेवारी यांचा गुंतवणूकदारांवर दबाव होता. इन्फोसिसच्या सप्टेंबरच्या तिमाहीत 3,398 कोटींचा नफा झाला. या निराशाजनक कामगिरीने गुंतवणूकदारांनी कंपनीच्या शेअरची जोरदार विक्री केली. ज्यामुळे शेअर 4 टक्‍क्‍यांनी कोसळला

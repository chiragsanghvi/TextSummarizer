कपिल शर्मा लवकरच मराठी चित्रपटात

मराठी चित्रपटांतील नाविन्य आणि यश पाहता हिंदी चित्रपटसृष्टीतील अनेकांची पाउले आता मराठीकडे वळू लागली आहेत. हिंदी मनोरंजन क्षेत्रातील सध्या लोकप्रिय असणारा सदाबहार अभिनेता कपिल शर्मा लवकरच मराठीमध्ये एन्ट्री करण्याची शक्‍यता आहे. 

मला मराठी चित्रपट केवळ आवडतातच असे नाही, तर त्यामध्ये कामही करायचे आहे. भविष्यात आपण एखाद्या मराठी चित्रपटाची निर्मितीही करू शकतो, असे कपिलचे म्हटले आहे. दादा कोंडके हे कपिलचे आवडते अभिनेते होते. दादांच्या विनोदातूनच आपण प्रेरणा घेतल्याचे त्याने म्हटले आहे. सध्या कपिल "किस किस को प्यार करूँ‘ या चित्रपटाच्या प्रमोशनमध्ये व्यग्र असून, यासाठी देशातील महत्त्वाच्या शहरांना भेट देतो आहे. नुकतीच त्याने पुण्यालाही भेट दिली होती. 

पेट्रोल, डिझेल पुन्हा महागले
नवी दिल्ली- पेट्रोल आणि डिझेलच्या किमतीत लिटरमागे आज अनुक्रमे 36 पैसे व 87 पैसे वाढ करण्यात आली. नवे दर आज मध्यरात्रीपासून लागू होणार आहेत. या दरवाढीमुळे दिल्लीत डिझेलचे दर 46.80 रुपये प्रतिलिटर, तर पेट्रोलचे दर 61.06 रुपये प्रतिलिटर झाले आहेत.

गेल्या काही दिवसांत आंतरराष्ट्रीय बाजारातील कच्च्या तेलाच्या किमती कमी झाल्या आहेत. गेल्या आठवड्यात कच्च्या तेलाची किंमत 40 डॉलर प्रतिबॅरलपर्यंत कमी झाली होती. त्यामुळे पेट्रोल व डिझेलचे दर कमी होण्याची शक्‍यता होती. मात्र, रुपयाचे अवमूल्यन आणि उत्पादन शुल्कात केलेल्या वाढीमुळे पेट्रोल, डिझेलच्या दरांत वाढ करण्यात आल्याचे सांगण्यात आले. 

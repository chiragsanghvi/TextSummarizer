

डिजिटल बॅंकिंगसाठी एचडीएफसी बॅंकेची विशेष मोहीम
यावर्षी जूनमध्ये एचडीएफसी बॅंकेने पेझऍप हे सध्याची पेमेंट करण्याची व खरेदी करण्याची प्रक्रिया आमूलाग्र बदलणारे ऍप सादर केले होते. हे ऍप डाऊनलोड केल्यावर मोबाईल रिचार्जपासून मनीट्रान्सफरपर्यंत आणि बिल भरण्यापासून सिनेमाची तिकिटे विकत घेण्यापर्यंत आणि परदेश प्रवास यात्रा बुक करण्यापर्यंतच्या गोष्टी केवळ एका क्‍लिकच्या आधारे करू शकतात. पेझऍपमध्ये स्मार्टबायचा समावेश आहे. स्मार्टबायमध्ये मॉलमध्ये असतात त्याप्रमाणे दैनंदिन गरजेच्या वस्तूंपासून इतर वेळा लागणाऱ्या वस्तूंपर्यंत सर्वांचा समावेश आहे.

बॅंकेने हाती घेतलेली आतापर्यंतची ही सर्वात मोठी ब्रॅंड मोहीम असून याद्वारे डिजिटल बॅंकेत रूपांतरित करण्याच्या बॅंकेच्या प्रयत्नांवर अधिक भर दिला जाणार आहे, असे बॅंकेच्या कार्डस, मर्चंट अक्वायरिंग सर्विसेस आणि मार्केटिंग विभागाचे व्यवसाय प्रमुख व वरिष्ठ कार्यकारी उपाध्यक्ष पराग राव म्हणाले. डिजिटल गोष्टींवर भर देण्याच्या प्रयत्नांचा भाग म्हणून यावर्षी बॅंकेने ग्राहकांना त्यांची खरेदीची, पेमेंट करण्याची गरज भागविणारे ऍप सादर केले. त्यामुळे काही सेकंदांत व्यक्तिगत कर्ज आणि बायोमेट्रिक पडताळणीद्वारे काही मिनिटांत वाहन कर्ज देण्याची सुविधा या आर्थिक वर्षात एचडीएफसी बॅंकेच्या एकूण व्यवहारांपैकी 63 टक्के डिजिटल माध्यमातून झाली.



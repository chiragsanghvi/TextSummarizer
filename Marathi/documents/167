
मेहबूबा या मुख्यमंत्रिपदी आरूढ झाल्यामुळे राज्याच्या व देशाच्याही इतिहासात एका महत्त्वाच्या घटनेची नोंद झाली आहे.
जम्मू-काश्मीरचे नेतृत्व करणाऱ्या त्या पहिल्या महिला मुख्यमंत्री असून, भारतातील कुठल्याही राज्याच्या मुख्यमंत्री होणाऱ्या दुसऱ्या मुस्लीम महिला आहेत. यापूर्वी १९८०-८१ या कालावधीत आसामचे मुख्यमंत्रिपद सांभाळलेल्या सैयदा अन्वरा तैमूर या देशातील पहिल्या मुस्लीम महिला होत्या.
पंतप्रधानांच्या शुभेच्छा
पंतप्रधान नरेंद्र मोदी यांनी मेहबूबा मुफ्ती यांच्या नेतृत्वातील नव्या सरकारला शुभेच्छा देतानाच, हे सरकार राज्यातील जनतेच्या आशा-आकांक्षा पूर्ण करेल, असा विश्वास व्यक्त केला. भाजपचे अध्यक्ष अमित शहा यांनीही नवे आघाडी सरकार राज्याला आणखी नव्या उंचीवर नेईल, अशी अपेक्षा व्यक्त केली. अर्थमंत्री अरुण जेटली यांनीही मेहबूबा यांचे अभिनंदन केले


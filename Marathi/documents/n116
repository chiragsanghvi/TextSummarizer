धोनीवरील चित्रपटाचे प्रदर्शन 2 सप्टेंबर 2016 रोजी

मुंबई : भारतीय क्रिकेट संघाचा सर्वांत यशस्वी कर्णधार महेंद्रसिंह धोनीवरील ‘एम. एस. धोनी: द अनटोल्ड स्टोरी‘ हा हिंदी चित्रपट पुढील वर्षी 2 सप्टेंबर रोजी प्रदर्शित होणार आहे. हा चित्रपट नीरज पांडे दिग्दर्शित करत असून धोनीची भूमिका सुशांतसिंह राजपूत साकारत आहे. 

मुख्य भूमिकेतील सुशांतसिंह राजपूतनेच या चित्रपटाच्या प्रदर्शनाची तारीख ‘ट्विटर‘वरून जाहीर केली. धोनीच्या वडिलांच्या भूमिकेत अनुपम खेर असून किआरा अडवानी, जॉन अब्राहम, श्रेयस तळपदे, फवाद खान यांच्याही या चित्रपटामध्ये भूमिका असतील. या चित्रपटाचे दिग्दर्शक नीरज पांडे यांनी यापूर्वी ‘अ वेनस्डे‘, ‘स्पेशल 26‘, ‘बेबी‘ या चित्रपटांचे दिग्दर्शन केले आहे. 
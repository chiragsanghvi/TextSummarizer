
पक्षाचा एकनिष्ठ कार्यकर्ता या नात्याने आपण कधीही नेतृत्वाच्या इच्छेविरोधात गेलो नाही, पक्ष आणि केरळच्या हिताच्या दृष्टिकोनातूनच पक्षश्रेष्ठीच केवळ निर्णय घेतील, असे चंडी म्हणाले. के. बाबू आणि अदूर प्रकाश या मंत्र्यांवर भ्रष्टाचाराचे आरोप असून त्यांच्या उमेदवारीवरून चंडी आणि केरळ काँग्रेसचे अध्यक्ष व्ही. एम. सुधीरन यांच्यात संघर्ष पेटला आहे. त्याचप्रमाणे मंत्री के. सी. जोसेफ आणि डॉमनिक आणि बेनी बेहॅनन या आमदारांच्या उमेदवारीला प्रदेशाध्यक्षांनी विरोध दर्शविला आहे.
बेहॅनन यांचा मंगळवारी जाहीर करण्यात आलेल्या यादीत समावेश नव्हता, मात्र चंडी यांच्या दबावामुळेच त्यांना उमेदवारी देण्यात आली, अशी चर्चा आहे. अशा अपप्रचाराने क्लेश झाल्याचे चंडी यांनी म्हटले आहे.




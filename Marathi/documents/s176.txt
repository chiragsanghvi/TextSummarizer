'त्या' सामन्यानंतर शाहिद आफ्रिदी होणार निवृत्त

मोहाली- पाकिस्तानचा कर्णधार शाहिद आफ्रिदी याने टी-20 विश्वकरंडक स्पर्धेतनंतर टी-20 क्रिकेट प्रकारातून निवृत्ती घेण्याचे स्पष्ट संकेत मंगळवारी दिले. 

भारताविरुद्ध मानहानीकारक पराभव पत्करावा लागल्यावर या टी-20 विश्वकरंडक स्पर्धेतील आव्हान टिकविण्यासाठी पाकिस्तानसाठी न्यूझीलंडविरुद्धचा सामना अत्यंत महत्त्वाचा होता. तो सामना गमावल्यानंतर मनोधैर्य खचलेला कर्णधार आफ्रिदी म्हणाला की, ऑस्ट्रेलियाविरुद्ध होणारा आगामी सामना हा त्याचा अखेरचा टी-20 सामना असू शकतो.

"तो (ऑस्ट्रेलियाविरुद्धचा) सामना माझ्यासाठी अखेरचा असू शकेल," असे आफ्रिदीने न्यूझीलंडविरुद्धच्या सामन्यानंतर सूत्रसंचालकाशी बोलताना सांगितले. 
आफ्रिदीने या स्पर्धेनंतर निवृत्त व्हावे असे पाकिस्तान क्रिकेट मंडळाने सोमवारी त्याला सांगितले आहे. दरम्यान, 180 धावांचे आव्हान हे बचावासाठी चांगले होते, असे न्यूझीलंडचा कर्णधार केन विल्यम्सन याने म्हटले आहे. 
पाक संघाला पाठिंबा देणाऱ्या विद्यार्थ्यांना समन्स

बंगळूर- ट्‌वेंटी-20 विश्वकरंडक स्पर्धेत भारत-पाकिस्तान संघादरम्यान झालेल्या सामन्यावेळी पाकिस्तान संघाला पाठिंबा देणाऱ्या दोन विद्यार्थ्यांना समन्स देण्यात आले आहे. 

कोलकता येथे 19 मार्च रोजी भारत-पाकिस्तान संघादरम्यान सामना झाला होता. यावेळी सफवान व अब्दुल रशीद (दोघेही रा. सत्तूर, दक्षिण कन्नड) या दोन विद्यार्थ्यांनी ‘पाकिस्तान झिंदाबाद‘ व ‘जय पाकिस्तान‘ असा मजकूर व्हॉट्‌सऍपवर टाकला होता. याबाबतची तक्रार पोलिसांकडे करण्यात आली होती. 

पोलिस अधीक्षक एस. डी. शरणप्पा म्हणाले, ‘तांत्रिकदृष्ट्या त्यांना अटक करण्यात आली नसली तरी त्यांना समन्स देण्यात आला आहे. शिवाय, पुढील तपास सुरू आहे.‘
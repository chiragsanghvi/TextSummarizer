

अरुणाचल प्रदेश आणि उत्तराखंडमध्ये निवडून आलेले सरकार उलथून टाकण्यासाठी भाजपने सर्व क्लृप्त्यांचा वापर केला, तीच पद्धत भाजप अन्य काँग्रेसशासित राज्यांमध्ये अवलंबित आहे, असे सोनिया गांधी म्हणाल्या.
शक्य झाल्यास त्यांनी आसाममधील सरकारही उलथून टाकले असते, भाजप लोकविरोधी आणि आसामविरोधी आहे, असेही त्या म्हणाल्या.
मोदी सरकारचा घटनेवर आणि म. गांधी, डॉ. बाबासाहेब आंबेडकर आणि पं. जवाहरलाल नेहरू यांनी स्थापित केलेल्या देशाच्या घटनात्मक रचनेवर विश्वास नाही, असेही त्या म्हणाल्या.
आपण चहा विक्रेते होतो या बाबत मोदी नेहमीच बोलतात, मात्र चहाच्या मळ्यांमध्ये जे काम करतात ते अच्छे दिन कधी येणार याची विचारणा करीत आहेत, असेही सोनिया म्हणाल्या.
भाजप, एजीपी आणि बीपीएफ आघाडी सत्तेवर आल्यास राज्याची संस्कृती, शांतता धोक्यात येईल, असेही त्या म्हणाल्या.



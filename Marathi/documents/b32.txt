"अलिबाबा'ची "वॉलमार्ट'ला टक्कर
बीजिंग - चीनमधील ई-कॉमर्स कंपनी असलेली "अलिबाबा‘ लवकरच जगातील सर्वांत मोठी रिटेल कंपनी असलेल्या "वॉलमार्ट‘ला विक्री आणि एकूण उलाढालीच्या बाबतीत पिछाडीवर टाकण्याची शक्‍यता आहे. "अलिबाबा‘ची विक्री 3 ट्रिलियन युआन म्हणजेच (तीन लाख कोटी युआन) 463 अब्ज डॉलरवर पोचली आहे. "अलिबाबा‘कडून आर्थिक वर्षाच्या शेवटी विक्रीच्या आकड्याची अधिकृत आकडेवारीची घोषणा होण्याची शक्‍यता आहे. "वॉलमार्ट‘ने 31 जानेवारी 2016 पर्यंत 478.6 अब्ज डॉलर मूल्याची निव्वळ विक्री केली आहे. "अलिबाबा‘च्या एकूण विक्रीची तुलना केल्यास ती चीनच्या सिचुआन प्रांताच्या जीडीपीइतकी आहे. 
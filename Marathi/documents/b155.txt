
'स्टार्ट अप'मधून नव्या संधी..
‘स्टार्ट अप‘साठी आपल्या देशात सुवर्णसंधीच आहे. अत्यंत कमी वेळात एखादा उद्योजक मोठा होऊ शकतो. एंजल फंड, सिड फंड, व्हेंचर कॅपिटल, प्रायव्हेट इक्विटी, आयपीओ हा त्याचा मार्ग आहे. वेगवेगळे व्हीसी फंड आहेत. ते ठरवलेल्या उद्योगातच, तितकेच पैसे लावतात. त्यात कंपन्या उद्योग, वैयक्तिक, आंतरराष्ट्रीय कंपन्या भारतात गुंतवणुकीस आतुर आहेत. ‘स्टार्ट अप‘ला जेवढी गुंतवणूकदारांची गरज आहे, तेवढीच गरज त्यांना चांगल्या ‘स्टार्ट अप‘ची आहे. हे फंड व्याजाने पैसे देत नाहीत, तर भागभांडवल घेतात. नोकरदारही ‘स्टार्ट अप‘कडे आकर्षित होऊ लागले आहेत व ‘स्टार्ट अप‘ही चांगले पगार देऊन कर्मचारी घेत आहेत. 

कंपनी सुरू करणाऱ्यांकडे पाहूनच ‘स्टार्ट अप‘मध्ये गुंतवणूक केली जाते. अलीकडे मॅन्युफॅक्‍चरिंग, रिटेल, खाद्यपदार्थ या ‘स्टार्ट अप‘साठी गुंतवणूकदार, इनक्‍युबेशन सेंटर, मेंटॉर, शैक्षणिक संस्था, बॅंका पुढे येत आहेत. पूर्वी झाले तसेच हा फुगा फुटेल, अशी शक्‍यता मुळीच वाटत नाही. ‘स्टार्ट अप‘मध्ये गुंतवणूक येतच राहील, कदाचित प्रमाण व स्वरूप बदलू शकेल. ‘उद्योजक बना, नोकरी मागण्यापेक्षा नोकऱ्या द्या. त्यामुळे देशाची प्रगती होईल, तुमची संपत्ती वाढेल व देशही समृद्ध होईल,‘ अशी पंतप्रधान नरेंद्र मोदींची कल्पना आहे. त्यासाठी येत्या 16 तारखेला या संदर्भातील तपशील व विशेष योजना सरकार जाहीर करणार आहे

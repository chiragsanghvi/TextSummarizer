राजपाल झाला गायक "कुटुंब'मध्ये होळीगीत

मुंबई - चित्रपटांत विनोदी; तसेच गंभीर व्यक्तिरेखा समर्थपणे साकारणारा राजपाल यादव आता गायक झाला आहे. "कुटुंब‘ चित्रपटासाठी त्याने एका गीताला आवाज दिला आहे. 

दिग्दर्शक अमित श्री यादव यांच्या "कुटुंब‘ चित्रपटातील होळीगीताचे ध्वनिमुद्रण नुकतेच एम्पायर स्टुडिओत झाले. या गाण्याला राजपालने स्वरसाज चढवला असून पडद्यावरही तो थिरकणार आहे. उत्तर प्रदेशातील लोकगीताचा बाज असलेल्या या गाण्याला आर्यन जैन यांनी संगीत दिले आहे. श्‍याम एण्टरटेन्मेंट या संस्थेची निर्मिती असलेल्या "कुटुंब‘मधून राजपालचा भाऊ इंद्रपाल यादव रुपेरी पडद्यावर पदार्पण करत आहे. "फॅमिली ड्रामा‘ स्वरूपाच्या या चित्रपटात त्याने प्रमुख व्यक्तिरेखा साकारली आहे. आशीष शुक्‍ला, अमित सिंग, आरव सिंघल, रितु शर्मा, संध्या, नेहा उपाध्याय, आलोक नाथ हे कसलेले कलाकार महत्त्वपूर्ण भूमिकांत दिसतील.
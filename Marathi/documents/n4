'मॅड मॅक्स' नॅथन जोन्सचे बॉलिवूडमध्ये पदार्पण

नवी दिल्ली- हॉलिवूडस्टार नॅथन जोन्स बॉलिवूडमध्ये पदार्पण करणार असून, टायगर श्रॉफची प्रमुख भूमिका असलेल्या ‘अ फ्लाइंग जाट‘ या चित्रपटात दिसणार आहे.

WWE सुपरस्टारने चित्रपटांमध्ये अभिनय करणे आता नवीन राहिलेले नाही. द रॉक, बटिस्टा बिग शो, रँडी ओरटॉन यांनी हॉलिवूडच्या अनेक चित्रपटांमध्ये काम केले आहे. मात्र, आता एक WWE सुपरस्टार बॉलिवूड चित्रपटामध्ये झळकणार आहे. 
टायगर श्रॉफ या चित्रपटात सुपरहीरोची भूमिका साकारणार असून, त्यामध्ये धिप्पाड देहयष्टी असणारा नॅथन जोन्स खलनायकाची भूमिका साकारणार आहे. त्याने नुकतेच आपले शूटिंग वेळापत्रक पूर्ण केले, असे सूत्रांनी सांगितले. 

‘मॅड मॅक्स- फ्युरी रोड‘ फेम नॅथन जोन्स याने अलीकडेच एका तमिळ चित्रपटात भूमिका साकारली. बुलोगम असे या चित्रपटाचे नाव असून, एन. कल्याणकृष्णन यांनी लेखन व दिग्दर्शन केले होते. WWE च्या चाहत्यांसाठी व चित्रपट रसिकांसाठी हा सुखद धक्का आहे. 
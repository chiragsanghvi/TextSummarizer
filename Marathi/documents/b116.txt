
सध्या ‘अल्पबचत’च ‘हिरो’!
गुंतवणुकीच्या विविध पर्यायांची, त्यातील जोखीमेची माहिती नसल्याने; तसेच अधिक व्याजाच्या आमिषाला भुलून देशातील असंख्य नागरिक खासगी संस्थांच्या फसव्या योजनांना बळी पडताना दिसतात. चुकीच्या ठिकाणी गुंतवणूक करून हात पोळलेल्या आणि हवालदिल झालेल्यांची अनेक उदाहरणे अलीकडच्या काळात सातत्याने समोर येताना दिसतात. त्या पार्श्‍वभूमीवर अल्पबचत योजनांचे महत्त्व प्रकर्षाने अधोरेखित होताना दिसत आहे. अनिश्‍चितता, अस्थिरता आणि जोखीम यांपासून दूर राहणाऱ्या मंडळींच्या दृष्टीने विचार करता शेअर बाजार, म्युच्युअल फंड, सोने-चांदी, रिअल इस्टेट अशा कोणत्याही पर्यायांच्या तुलनेत सध्यातरी अल्पबचत योजनाच सुरक्षित आहेत





डीएमडीकेला गळती
डीएमडीके पक्षाला अनेक नेते रामराम करीत असून शनिवारी अनेक पदाधिकाऱ्यांनी द्रमुकमध्ये प्रवेश केला
तामिळनाडू विधानसभा निवडणुकीच्या पाश्र्वभूमीवर विजयकान्त यांच्या डीएमडीके पक्षाला अनेक नेते रामराम करीत असून शनिवारी अनेक पदाधिकाऱ्यांनी द्रमुकमध्ये प्रवेश केला.
डीएमडीकेच्या कृषी विभागाचे उपसचिव व्ही. सी. षण्मुगम यांनी शनिवारी द्रमुकचे कोषाध्यक्ष एम. के. स्टालिन यांच्या उपस्थितीत पक्षात प्रवेश केला. डीएमडीकेने द्रमुकशी आघाडी करण्याची शक्यता फेटाळल्यापासून डीएमडीकेला अनेक पदाधिकाऱ्यांनी रामराम केला आणि द्रमुकमध्ये प्रवेश केला आहे. वायको यांच्या नेतृत्वाखालील पीपल्स वेल्फेअर फ्रण्टने डीएमडीकेशी आघाडी केली आहे. द्रमुक आमच्या आघाडीला कमकुवत करण्याचा प्रयत्न करत असल्याचा आरोप विजयकान्त यांच्या आघाडीच्या नेत्यांनी केला आहे.


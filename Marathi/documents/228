
काँग्रेसशासित सरकारे उलथविण्याचा भाजपचा डाव
सोनिया गांधी यांचा आसाममधील प्रचारसभेत आरोप
सोनिया गांधी यांचा आसाममधील प्रचारसभेत आरोप
काँग्रेसचे उपाध्यक्ष राहुल गांधी यांच्यापाठोपाठ आसाममधील निवडणूक प्रचारसभेत काँग्रेस पक्षाच्या अध्यक्षा सोनिया गांधी यांनी बुधवारी पंतप्रधान नरेंद्र मोदी सरकारवर जोरदार हल्ला चढविला. लोकशाहीविरोधी आणि घटनाबाह्य़ क्लृप्त्या करून मोदी सरकार देशातील काँग्रेसशासित राज्यांमधील सरकारे उलथून टाकण्याचा प्रयत्न करीत असल्याचा आरोप सोनिया गांधी यांनी या वेळी केला.
दरम्यान, भाजपच्या नेतृत्वाखालील आसाममधील आघाडी म्हणजे जातीयवाद आणि फुटीरतावाद अशा दोन धोकादायक शक्ती एकत्र येण्याचा प्रकार असल्याची टीकाही सोनिया गांधी यांनी केली. मोदी यांनी आसाममधील जनतेचा अपमान केला असून आश्वासनांपासून ते दूर जात असल्याचेही त्या म्हणाल्या.


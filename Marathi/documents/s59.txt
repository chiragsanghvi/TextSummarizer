आशा सोडू नका, ही तर सुरवात आहे- कोहली

मुंबई- आशा सोडू नका, आयुष्य अजून संपलेले नाही, ही तर केवळ सुरवात आहे, असे भारतीय क्रिकेट संघातील धडाकेबाज फलंदाज विराट कोहली याने आज (शुक्रवार) ट्‌विटवर म्हटले आहे. 

टी-20 विश्‍वकरंडक क्रिकेट स्पर्धेत उपांत्य फेरीत वेस्ट इंडीजकडून भारताचा पराभव झाल्यानंतर कोहलीने आपल्या मनातील विचार ट्‌विटरच्या माध्यमातून मांडून निराश झालेल्या चाहत्यांना दिलासा देण्याचा प्रयत्न केला आहे.

जम्मू-काश्‍मीर येथील अपंग क्रिकेट संघाचा कर्णधार अमिर हुसैनचे याचे उदाहरण दिले आहे. आमिरने वयाच्या आठव्यावर्षी त्याचे दोन्ही हात गमावले आहेत. पण आयुष्यातील या सर्वांत मोठया धक्‍क्‍यानंतरही तो त्याच्या लक्ष्यापासून विचलित झालेला नाही. विविध अडचणींवर मात करून त्याने क्रिकेटपटू बनण्याचे त्याचे लक्ष्य साध्य केले आहे. तो कोणत्याही संकटाला सामोरे जाऊ शकतो. तो सचिन तेंडुलकरचा मोठा चाहता आहे. विराटने त्याच्या ट्‌विटमध्ये अमिरच्या व्हिडीओची लिंकही शेअर केली आहे.
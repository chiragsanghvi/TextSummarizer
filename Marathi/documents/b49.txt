देशात दुचाकी वाहनांच्या विक्रीत 11 टक्क्यांनी वाढ
मुंबई : भारतातील चारचाकी वाहनांच्या विक्रीमध्ये मागील महिनाभरात चार टक्क्यांची घट झाली आहे, तर दुचाकी वाहनांच्या विक्रीत मात्र 11 टक्क्यांची वाढ झाली आहे.

गेल्या 15 महिन्यांमध्ये देशांतर्गत मोटार विक्रीत सलग दुसऱ्यांदा घसरण नोंदविण्यात आली आहे
इंडियन ऑटोमोबाइल मॅन्युफॅक्चरर्स सोसायटीने (सियाम) जाहीर केलेल्या आकडेवारीनुसार, फेब्रुवारी महिन्यात दुचाकी गाड्यांची विक्री 11.05 टक्क्यांनी वाढली आहे. देशात या काळात 8 लाख 59 हजार 624 दुचाकी विकल्या गेल्या. गेल्यावर्षी याच काळात देशात 7 लाख 74 हजार 122 दुचाकींची विक्री झाली होती.

फेब्रुवारी महिन्यात देशात एकूण 1 लाख 64 हजार 469 मोटारींची विक्री झाली आहे. देशांतर्गत व्यावसायिक वाहनांच्या विक्रीत 19.93 टक्क्यांची वाढ झाली आहे
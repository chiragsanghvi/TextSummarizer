इंग्लंड महिलांचा आज बांगलादेशशी सामना

बंगळूर - सराव सामन्यातील सलग तीन विजयाने आत्मविश्‍वासाच्या आघाडीवर एक पाऊल पुढे राहणाऱ्या इंग्लंड महिलांचा संघ आज पहिल्या लढतीत बांगलादेशचा सामना करेल. माजी विजेते असणाऱ्या इंग्लंडने सराव सामन्यात न्यूझीलंडवर दोनदा, तर दक्षिण आफ्रिका संघावर एक विजय मिळविला आहे. बांगलादेशाला मात्र मुख्य स्पर्धेत पहिल्याच सामन्यात भारताकडून पराभव पत्करावा लागला आहे. फलंदाजी ही इंग्लंडची ताकद असून, धावफलकावर मोठी धावसंख्या उभारून प्रतिस्पर्ध्याला दडपणाखाली ठेवायचे असेच त्यांचे नियोजन आहे. नाणेफेक जिंकून प्रथम फलंदाजी करण्याचाच दोन्ही संघांचा विचार आहे.
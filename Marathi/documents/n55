'नीरजा' चित्रपट महाराष्ट्रात करमुक्त

नवी दिल्ली - अभिनेत्री सोनम कपूरची भूमिका असलेला "नीरजा‘ चित्रपट करमुक्त करण्याचा निर्णय महाराष्ट्र सरकारने घेतला आहे. 

सोनम कपूरने ट्विटद्वारे याबद्दल माहिती दिली आहे. "नीरजा चित्रपट तातडीने करमुक्त केल्याबद्दल महाराष्ट्र सरकारचे खूप आभार‘, अशी माहिती देत तिने सरकारचे आभार मानले आहे. दिग्दर्शक राम माधवानी यांनी, जर सरकारने हा "नीरजा‘ चित्रपट करमुक्त केला तर नीरजाची कथा जास्तीत जास्त लोकांपर्यंत पोचेल आणि ती लोकांच्या लक्षात राहील, अशी अपेक्षा व्यक्त केली होती. नीरजा हा चित्रपट सत्यकथेवर आधारित आहे. दहशतवाद्यांनी विमानाचे अपहरण केल्यानंतर नीरजा नावाच्या एका हवाईसुंदरने स्वत:चे कौशल्य पणाला लावून अनेकांचे प्राण वाचवले होते. याच कथेवर हा चित्रपट आधारलेला आहे.
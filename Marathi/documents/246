
हरीश रावत यांना बहुमत सिद्ध करण्याचे आदेश
केंद्र सरकारने रविवारी उत्तराखंडमधील हरीश रावत यांच्या नेतृत्वाखालील काँग्रेस सरकार बरखास्त केले होते
उच्च न्यायालयाची ३१ मार्चपर्यंत मुदत; उत्तराखंडमधील राजकीय स्थितीस वेगळे वळण
उत्तराखंडमध्ये केंद्राने राष्ट्रपती राजवट लागू केली असली तरी सरकारने विधानसभेत ३१ मार्चपर्यंत बहुमत सिद्ध करावे, असा आदेश उत्तराखंड उच्च न्यायालयाने दिला असून त्यामुळे राजकीय स्थितीस वेगळे वळण लागले आहे. दरम्यान, राष्ट्रपती राजवटीस आव्हान देणाऱ्या याचिकेवर सर्वोच्च न्यायालय पुढील आठवडय़ात सुनावणी करणार आहे. केंद्र सरकारने रविवारी उत्तराखंडमधील हरीश रावत यांच्या नेतृत्वाखालील काँग्रेस सरकार बरखास्त केले होते.



ऊर्मिला मातोंडकर अडकली लग्नबेडीत

मुंबई - प्रीती झिंटा हिच्यानंतर गुरुवारी अभिनेत्री ऊर्मिला मातोंडकरही विवाहबद्ध झाली आहे. काश्‍मीरमधील व्यापारी आणि मॉडेल मोहसिन अख्तर मीर याच्यासोबत 42 वर्षीय ऊर्मिलाने लगीनगाठ बांधली आहे. 

या लग्नाबाबत कमालीची गुप्तता पाळण्यात आली होती. एका हॉटेलमध्ये छोटेखानी समारंभात अगदी मोजक्‍या नातेवाइकांच्या उपस्थितीत विवाह सोहळा झाला. 

या सोहळ्याला फॅशन डिझायनर मनीष मल्होत्राशिवाय अन्य कुणीही सेलिब्रिटी नव्हते. ऊर्मिलाच्या जवळच्या मित्र-मैत्रिणींनी मात्र हजेरी लावली होती. ऊर्मिलानेही याला दुजोरा दिला आहे. हा कौटुंबिक सोहळा असल्याने आम्ही याबाबत अतिशय गुप्तता पाळली, असे ऊर्मिलाने सांगितले.
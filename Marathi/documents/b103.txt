
अल्पबचत योजनांवरील व्याजदरांबाबत लवकरच निर्णय
नवी दिल्ली : केंद्र सरकारतर्फे अल्पबचत योजनांवरील व्याजदराविषयी कार्यकारी पातळीवर निर्णय घेण्यात आला असून, येत्या एक-दोन दिवसांत यावर अधिकृत निवेदन सादर केले जाईल. या योजनांवरील व्याजदर हे आरबीआयच्या दरांशी संलग्न केले जातील, अशी माहिती अर्थ मंत्रालय सचिव शक्तिकांत दास यांनी दिली. 

सध्या अल्पबचत योजनांवरील व्याजदर हे सरकारी रोख्यांवर अवलंबून असतात. सरकारकडून व्याजदरांबाबत प्रत्येक वर्षी आढावा बदल केला जातो; परंतु आता प्रत्येक तिमाहीत या दरात बदल केला जाईल. नवे दर 1 एप्रिलपासून लागू होणार आहेत; तसेच लहान मुली व ज्येष्ठ नागरिकांसाठी असलेल्या योजनांवरील व्याजदरात बदल केला जाणार नाही, असे दास यांनी सांगितले. सध्या देशात सुकन्या समृद्धी, पब्लिक प्रॉव्हिडंट फंड, ज्येष्ठ नागरिक बचत योजना, टपाल खाते मुदत ठेव योजना इत्यादी अल्पबचत योजना आहेत


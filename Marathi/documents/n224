अक्षयचे गाणे बर्थडे गिफ्ट; ट्विंकलसह सेलिब्रेशन

मुंबई- बॉलिवूडमधील ऍक्शन हीरो अक्षय कुमार याचा नुकताच 48 वा वाढदिवस झाला. चाहत्या युवतींसह बॉलिवूडच्या अभिनेत्री मंडळात लोकप्रिय असणाऱ्या अक्षयने वाढदिवस कसा साजरा केला याबाबत मोठी उत्सुकता होती. मात्र, अक्षयने कटाक्षाने हा दिवस अर्धांगिनी ट्विंकल खन्नासाठी राखून ठेवत तिच्यासोबत साजरा केला.

तारे-तारकांच्या वाढदिवसाला त्यांच्यावर चाहत्यांकडून शुभेच्छांचा वर्षाव होत असतो. सोशल मीडियामुळे सर्वसामान्य चाहतेही आपल्या शुभेच्छा देत आहेत. अक्षयलाही त्याच्या चाहत्यांनी फेसबुक, ट्विटरवरून वेगवेगळ्या प्रकारे शुभेच्छा दिल्या. तारे-तारका वाढदिवस कसा साजरा करतात याबाबत चाहत्यांमध्ये उत्सुकता असते. 

वाढदिवसाची खास तयारी केल्यानंतर ट्विंकलने ट्विट केले- "बर्थडे बॉयच्या डिनरसाठी सर्व तयारी केलीय. हॅपी बर्थडे". 
अक्षयने वाढदिवसानिमित्त प्रभू देवा दिग्दर्शित आगामी ‘सिंग इज ब्लिंग‘ या चित्रपटातील एक गाणे चाहत्यांना भेट म्हणून लाँच केले. 
‘माझ्या वाढदिवसानिमित्त माझ्या स्टाईलमध्ये तुम्हाला हे खास गिफ्ट,‘ असे त्याने ट्विटमध्ये म्हटले आहे. 
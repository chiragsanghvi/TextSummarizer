
छत्तीसगड विधानसभेत गोंधळ
तपासानंतर दोषींना शिक्षा सुनावली जाईल, असे राज्याचे प्रभारी गृहमंत्री अजय चंद्राकर यांनी सांगितले
छत्तीसगडमधील विजापूर जिल्ह्य़ात आदिवासी महिलांवर सुरक्षा दलाच्या जवानांनी केलेल्या कथित बलात्काराच्या आरोपाच्या चौकशीसाठी उच्चस्तरीय समिती नेमण्यात यावी या मागणीसाठी विरोधी पक्ष काँग्रेसच्या आमदारांनी शुक्रवारी  विधानसभेत सभात्याग केला.

सुरक्षा दलाच्या जवानांनी आपल्यावर बलात्कार केला असल्याची तक्रार पेड्डागेलुर, चिन्नागेलुर आणि लेंड्रा गावातील आदिवासी महिलांनी केला आहे, याकडे काँग्रेस अध्यक्ष भूपेश बाघेल यांनी प्रश्नोत्तराच्या तासात लक्ष वेधले. या प्रकरणी एफआयआर दाखल झाला असला, तरी अद्याप कोणालाही अटक झाली नसल्याने प्रकरणाच्या चौकशीसाठी उच्चस्तरीय समीती नेमण्याची मागणी त्यांनी केली.

तपासानंतर दोषींना शिक्षा सुनावली जाईल, असे राज्याचे प्रभारी गृहमंत्री अजय चंद्राकर यांनी सांगितले

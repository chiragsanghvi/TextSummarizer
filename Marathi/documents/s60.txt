बांग्लादेशच्या खेळाडूने भारताची उडविली खिल्ली

ढाका- टी 20 विश्‍वकरंडक क्रिकेट स्पर्धेत वेस्ट इंडीजकडून भारताचा पराभव झाला. या पराभवानंतर बांगलादेशच्या एका खेळाडूने ट्‌विटरवरून भारतीय संघाची खिल्ली उडविली. मात्र, नेटिझन्सनी प्रतिक्रियांच्या माध्यमातून हल्ला चढविताच त्याने माघार घेतली. 

मुंबईतील वानखेडे स्टेडिअमवर भारताचा पराभव झाल्यानंतर बांगलादेशचा क्रिकेटपटू मुशफिकूर रहीम याने ट्‌विट केले. तो म्हणाला, ‘भारत उपांत्य फेरीत बाद झाला. हाहाहा... हा आनंदाचा क्षण आहे. मला आता शांत झोप लागेल. विंडीज यू ब्युटी!!!!‘ शिवाय, भारताचा कर्णधार महेंद्रसिंह धोनीचे छायाचित्रही अपलोड केले होते. 

रहीमच्या ट्‌विटवर नेटीझन्सनी प्रतिक्रियांच्या माध्यमातून हल्ला चढविताच त्याने माफी मागितली. तो म्हणाला, ‘मी, वेस्ट इंडीज संघाचा मोठा चाहता आहे. परंतु, पहिल्या ट्‌विटबद्दल सर्वांची माफी मागतो.‘
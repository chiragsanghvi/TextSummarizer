सर्फराज अहमद पाकचा कर्णधार

लाहोर - यष्टिरक्षक फलंदाज सर्फराज अहमद याची पाकिस्तानच्या टी-२० संघाच्या कर्णधारपदी निवड करण्यात आली. पाकिस्तान क्रिकेट मंडळाने मंगळवारी ही घोषणा केली. सर्फराज विश्‍वकरंडक स्पर्धेसाठी उपकर्णधार होता. आफ्रिदीने कर्णधारपद सोडल्यानंतर त्याची निवड करण्यात आली आहे. सर्फराजने २१ टी-२० आंतरराष्ट्रीय सामने खेळताना २९१ धावा केल्या आहेत. सर्फराजच्या नावास मंडळातील सर्व पदाधिकाऱ्यांनी मंजुरी दिल्याचे पाक मंडळाचे अध्यक्ष शहरयार खान यांनी सांगितले. 
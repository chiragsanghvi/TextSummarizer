घरातून कॅरी करतो प्रोटिन्स..!

मूळची कोल्हापूरची, पण सध्या मुंबईत स्थायिक असलेली अभिनेत्री मेघना निकाडे कधी सोनी सब वाहिनीवरील बहुचर्चित "बालवीर‘ या टीव्ही शोच्या परिकथेतली "चक्रव्यूह परी‘ म्हणून भेटते; तर कधी मराठी आणि हिंदी चित्रपटातूनही. एक गोष्ट मात्र नक्की आहे, की दूरचित्रवाणी मालिका आणि एखाद्या चित्रपटाचं शूटिंग या साऱ्या प्रवासात "टाइम मॅनेजमेंट‘ महत्त्वाचं ठरतं आणि साहजिकच जिभेवर ताबा, हे टाइम मॅनेजमेंटसाठी अतिशय महत्त्वाचं सूत्र आहे. 
मेघना मूळची मंगळवार पेठेतील मिरजकर तिकटी परिसरातील. साहजिकच सारं बालपण झणझणीत खाण्यात गेलेलं. फॅशन शोमधून करिअरची सुरवात करताना मात्र तिला पहिल्यांदा "डाएट‘ नावाचं प्रकरण किती महत्त्वाचं असतं, याची माहिती मिळाली आणि पुढे मग करिअरचा एकेक टप्पा पार करताना तिचा म्हणून एक स्वतःचा डाएट फॉर्म्युला तयार झाला. 

मेघना सांगते, ""मुळात माझं खाणं तसं फार कमी आहे; पण कोल्हापूरच्या मातीतलं झणझणीत खाणं हे आपसूकच परंपरेतून आलेलं आणि फिल्म इंडस्ट्रीतल्या स्पर्धेत टिकायचं तर जी काही महत्त्वाची पथ्ये पाळावी लागतात, त्यात "डाएट‘चं पथ्य सर्वांत महत्त्वाचं. जास्तीचं खाण्यापेक्षा कमीत कमी खाणं आणि ते सुद्धा थोड्या थोड्या वेळानं खाणं, हे सूत्र आम्ही सर्वच कलाकारांनी अंगिकारलं आहे. त्यातही आता तुम्ही काय खाता यापेक्षा तुम्ही किती "प्रोटिन्स‘ घेता, याला महत्त्व आलं असून आम्ही ती घरातूनच "कॅरी‘ करतो.‘‘ 

मेघनाज्‌ डाएट फॉम्युला 
- भरपूर खाण्यापेक्षा भरपूर प्रोटिन्स महत्त्वाची 
- रोज कमीत कमी तीन लिटर पाणी पिणे आवश्‍यकच
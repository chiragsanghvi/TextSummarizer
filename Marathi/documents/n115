असीनची लग्नपत्रिका चर्चेत; 23 जानेवारीला मुहूर्त

मुंबई : आमीर खान स्टारर ‘गजनी‘ चित्रपटातून जोरदार पदार्पण करीत बॉलिवूडमध्ये वेगळी ओळख निर्माण करणारी दाक्षिणात्य अभिनेत्री असीनसाठी नव्या वर्षाची सुरवात मंगलमय होणार आहे. ती २३ जानेवारीला विवाहबंधनात अडकणार आहे. 

मायक्रोमॅक्सचा सहसंस्थापक राहुल शर्माला तिने जीवनसाथी म्हणून निवडले असून, ते दोघे दिल्लीत 23 जानेवारीला विवाहबद्ध होणार आहेत.
असीन आणि राहुल यांच्या लग्नाची पत्रिकाही छापण्यात आली आहे. नुकतेच विवाहबद्ध झालेल्या क्रिकेटपटू हरभजन सिंग व गीता बसरा यांच्या पत्रिका छापणाऱ्या ईडीसी डिझाईन्सनेच या पत्रिकेचे डिझाइन केले आहे.

हा शाही विवाहसोहळा दिल्लीमध्ये संपन्न होणार असून त्यामध्ये काही मोजकेच पाहुणे उपस्थित राहतील. महत्त्वाच्या निवडक पाहुण्यांनाच ही निमंत्रण पत्रिका पाठविण्यात आली आहे. असीन आणि राहुल या दोघांनी मिळून या पत्रिकेची डिझाईन निवडली होती. लग्नानंतर मुंबईत मोठा स्वागतसोहळा होईल यात बॉलीवूडची स्टार मंडळी उपस्थित राहतील. 
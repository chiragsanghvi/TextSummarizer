'प्रेम रतन' हंड्रेड करोड क्‍लबमध्ये

बॉलिवूडचा सुपरस्टार सलमान खानची प्रमुख भूमिका असलेल्या "प्रेम रतन धन पायो‘ या चित्रपटाने प्रदर्शनानंतर पहिल्या तीन दिवसांतच 100 कोटी रुपयांची कमाई केली आहे. 

चित्रपट समीक्षक तरुण आदर्श यांनी आज ट्विटरद्वारे माहिती देताना सांगितले की, सलमानच्या "प्रेम रतन धन पायो‘ने पहिल्याच दिवशी 40 कोटी 35 लाख रुपयांची कमाई करत बॉक्‍स ऑफिसवरील सर्व रेकॉर्ड तोडले होते. त्यानंतर दुसऱ्या दिवशी 31.5 कोटी आणि तिसऱ्या दिवशी 30.7 कोटी अशी तीन दिवसांतच 101.47 कोटी रुपयांची कमाई केली आहे. 
बॉलिवूडच्या इतिहासात पहिल्या दिवशी सर्वांत जास्त कमाई करणारा सिनेमा म्हणून "प्रेम रतन धन पायो ची नोंद झाली आहे. सलमान खान आणि अभिनेत्री सोनम कपूरची या सिनेमात प्रमुख भूमिका असून, कुटुंबव्यवस्था आणि नीतिमूल्यांवर भाष्य करणारा हा चित्रपट आहे. या सिनेमाला सिनेरसिकांनी भरभरून दाद दिल्याचे चित्र आहे. 
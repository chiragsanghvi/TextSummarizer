चित्रीकरण करताना आमिरला दुखापत

"दंगल‘ चित्रपटाचे चित्रीकरण सुरू असताना अभिनेता आमिर खानला दुखापत झाली. लुधियानात हे चित्रीकरण सुरू होते. ऍक्‍शन सीन करत असताना ही दुखापत झाली. यामुळे चित्रीकरण थांबवण्यात आले असून, आमिर मुंबईकडे निघाला आहे. 

चित्रपटातील एका दृश्‍यात आमिरला एका सहकलाकाराला त्याच्या मानेला धरून खाली पाडायचे होते. या वेळी आमिरच्या नसा ताणल्या गेल्या आणि त्याला असह्य वेदना होऊ लागल्या. डॉक्‍टरांनी त्याला दोन-तीन दिवस विश्रांती घेण्याचा सल्ला दिला आहे. "फार गंभीर असे काहीही झालेले नाही. आठवडाभर आराम करून मी पुन्हा शूटिंग सुरू करू शकतो,‘ असे त्याने लगेच ट्‌विटच्या माध्यमातून सांगितले. 


भारतात रंगणार फुटसाल लीग

मुंबई, - भारतातील खेळांच्या व्यावसायिक लीगचा फायदा घेण्यासाठी आता फुटसाल लीग सुरू होणार आहे. या लीगच्या माध्यमातून गल्ली फुटबॉल म्हणता येईल, असे फुटसाल भारतात लोकप्रिय करण्याचा इरादा आहे. अव्वल फुटबॉलपटू लुईस फिगो यांच्या मदतीने ही लीग होत आहे पाच खेळाडूंचा संघ आणि चाळीस मिनिटांची लढत; तसेच लहान ग्राउंड ही फुटसालची वैशिष्ट्ये. जागतिक संघटनेची मान्यता असलेली जगातील पहिली फुटसाल व्यावसायिक लीग भारतातील आठ शहरांत १५ ते २४ जुलैदरम्यान होईल. त्यात जगातील ५६ खेळाडूंचा समावेश असेल. 

मोदी, ममतांचा लोकशाही चिरडण्याचा प्रयत्न!
राहुल गांधी यांचा जाहीर सभेत आरोप; पश्चिम बंगालमध्ये प्रचारसभा
राहुल गांधी यांचा जाहीर सभेत आरोप; पश्चिम बंगालमध्ये प्रचारसभा
काँग्रेसचे उपाध्यक्ष राहुल गांधी यांनी शनिवारी निवडणूक सभेत पंतप्रधान नरेंद्र मोदी यांच्यासह पश्चिम बंगालच्या मुख्यमंत्री ममता बॅनर्जी यांच्यावर जोरदार हल्ला चढविला. देशातील लोकशाही चिरडण्याचा मोदी यांचा प्रयत्न असून ममता बॅनर्जी पश्चिम बंगालमध्ये त्याचीच पुनरावृत्ती करीत असल्याचा आरोप गांधी यांनी केला.
देशातील लोकशाही चिरडून टाकण्याचा मोदींचा प्रयत्न आहे. अरुणाचल प्रदेश आणि त्यानंतर उत्तराखंडमधील सरकार मोदींनी खाली खेचले, असे गांधी यांनी डाव्या आघाडीच्या नेत्यांसमवेत घेतलेल्या एका संयुक्त सभेत सांगितले. या वेळी व्यासपीठावर माकपचे माजी खासदार बंगसोगोपाळ चौधरी होते.


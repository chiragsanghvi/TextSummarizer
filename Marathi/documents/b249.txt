

सेंसेक्स 564 अंशांनी वधारून बंद
मुंबई : आठवड्याच्या पहिल्याच दिवशी शेअर बाजारात खरेदीचा उत्साह दिसून आला. जागतिक बाजारातून मिळणारे चांगले संकेत आणि देशांतर्गत गुंतवणूकदारांच्या वाढलेल्या उत्साहामुळे शेअर बाजार 500 अंशांनी वधारला होता. शेवटच्या काही तासात सेन्सेक्स 26800 पातळीवर तर निफ्टी 8130 पातळीपर्यंत पोचला. दोन्ही निर्देशांक 2.25 टक्के वधारले.

अखेर मुंबई शेअर बाजाराचा निर्देशांक सेन्सेक्स 26,785.55 पातळीवर व्यवहार करत 564.60 अंशांनी वधारून बंद झाला. तर राष्ट्रीय शेअर बाजाराचा निर्देशांक निफ्टी 168.40 अंशांनी वधारून 8,119.30 पातळीवर बंद झाला आहे.

मिडकॅप आणि स्मॉलकॅप निर्देशांकात देखील खरेदीचा जोर शेवटपर्यंत कायम होता. मिडकॅप 2.1% वाढीसह 13,272 पातळीवर तर स्मॉलकॅप  निर्देशांक 1.6% वधारून 11,221.5 पातळीवर बंद झाला आहे.
आजच्या सत्रात टाटा स्टील, टाटा मोटर्स, आयसीआयसीआय बँक, एचडीएफसी, बॉश आणि हिंदाल्को यांचे शेअर्स प्रत्येकी 4.5 ते 6.1% वधारून बंद झाले आहेत. तर, मारुती सुझुकी, लुपिन, डॉ रेड्डी आणि हिंदुस्थान युनिलिव्हर यांचे शेअर सर्वाधिक घसरले होते

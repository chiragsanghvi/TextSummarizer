

चैत्र नवरात्रीनिमित्त मोदींचा आजपासून उपवास, फक्त फलाहार घेणार
रोज संध्याकाळी फक्त एक फळ आणि त्यासोबत लिंबू सरबत असा आहार 
हिंदू नववर्षाच्या सुरुवातीनिमित्त पंतप्रधान नरेंद्र मोदी आजपासून नऊ दिवस उपवास करणार असून, या काळात ते केवळ फलाहार घेणार आहेत. गुढीपाडव्यापासून हिंदूंच्या नव्या वर्षाला सुरुवात होते. हा महिना अत्यंत पवित्र म्हणून समजला जातो. अनेक लोक गुढीपाडव्यापासून रामनवमीपर्यंत केवळ फलाहार घेऊन उपवास करतात. याकाळात धान्यापासून तयार करण्यात आलेले पदार्थ खाल्ले जात नाहीत.
नरेंद्र मोदी उपवासाच्या काळात रोज संध्याकाळी फक्त एक फळ आणि त्यासोबत लिंबू सरबत असा आहार घेणार आहेत. धान्यापासून तयार झालेले कोणतेही पदार्थ खाणे पुढील नऊ दिवस ते टाळणार आहेत.
२०१४ मध्ये सत्तेवर आल्यानंतर नरेंद्र मोदी अमेरिकेच्या दौऱ्यावर गेले होते. त्यावेळी नवरात्र सुरू असल्याने त्यांनी उपवास केला होता. त्यावेळीही त्यांनी अमेरिकेचे राष्ट्राध्यक्ष बराक ओबामा यांनी आयोजित केलेल्या भोजन समारंभात केवळ फलाहार घेतला होता.


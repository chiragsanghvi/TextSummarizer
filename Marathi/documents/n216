पाणी प्रश्‍नावर 'ओंजळभर पाणी'

यंदा पुरेसा पाऊस न पडल्यामुळे महाराष्ट्रातील दुष्काळग्रस्त भागात बिकट परिस्थिती आहे. शेतकऱ्यांची पिके जळून गेली आहेत. पिण्यासाठी टॅंकरने पाणी मागवावे लागत आहे. या पाणी समस्येचे चित्रण "ओंजळभर पाणी‘ चित्रपटात करण्यात आले आहे. या चित्रपटात अभय पवार व रिया महाडिक ही नवोदित जोडी झळकणार आहे. या चित्रपटाचा संगीत प्रकाशन सोहळा नुकताच झाला. या वेळी "ट्रेड‘ मासिकाचे संपादक कुमार मोहन, दिग्दर्शक दीपक कदम, अभिनेते किशोर चौघुले, संगीतकार देव आशिष, चंद्रशेखर सांडवे, अभिनेता अभय पवार, अभिनेत्री रिया महाडिक व इतर कलाकार उपस्थित होते. या चित्रपटाची कथा, पटकथा व गाणी विक्रम गायकवाड यांनी लिहिली आहेत. संवाद प्रभाकर भोसले यांचे आहेत. अभय व रिया यांच्यासह विजय कदम, प्रेमा किरण, विशाल पवार, चंद्रशेखर सांडवे, राजू मोरे व स्वप्नील राजशेखर प्रमुख भूमिकेत आहेत. 
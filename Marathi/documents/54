
पश्चिम बंगाल निवडणूक : छोट्या पडद्यावरील ‘द्रौपदी’ रुपा गांगुली चार सदनिकांची मालकीण
रुपा गांगुली यांची महाभारतातील द्रौपदीची भूमिका अतिशय गाजली होती.
पश्चिम बंगालच्या उत्तर हावडा मतदारसंघातून निवडणूक लढवत असलेल्या भाजपच्या उमेदवार रुपा गांगुली यांनी उमेदवारी अर्ज भरताना दिलेल्या संपत्ती विवरणात त्यांची एकूण संपत्ती ३.२२ कोटी इतकी असल्याचे म्हटले आहे. अनेक चित्रपट आणि मालिकांमधून अभिनय केलेल्या रुपा गांगुली यांची महाभारतातील द्रौपदीची भूमिका अतिशय गाजली होती.
रुपा गांगुली यांनी उमेदवारी अर्ज भरताना प्रतिज्ञापत्राद्वारे दिलेल्या विवरणात आपल्याकडे दोन लाख रुपयांची रोकड, ३३ लाख रुपये बँक बॅलन्स, १२ लाख रुपयांचे बॉण्डस् आणि शेअर्स, २ लाख रुपयांची सेव्हिंग पॉलिसी, २ लाख रुपये लोन रिसीवल, १४ लाख रुपयांच्या दागिन्यांव्यतिरिक्त १९ लाख रुपये स्कॉर्पियो आणि एस्टिमसारख्या गाड्यांचा खर्चदेखील दाखवला आहे. तसेच स्थावर, जंगम मालमत्तेचा उल्लेख करताना आपल्याकडे चार सदनिका असल्याचे त्यांनी म्हटले आहे. कोलकातामधील त्यांची सदनिका सर्वात मोठी आणि आलिशान आहे. २७७५ स्क्वेअरफूट क्षेत्रफळ असलेल्या या सदनिकेची किंमत १.१५ कोटी इतकी आहे. त्याशिवाय मुंबईतील ५०० स्क्वेअरफूट फ्लॅटची किंमत ७३ लाख रुपये इतकी आहे. तसेच अन्य ठिकाणी ३५ लाख रुपये आणि ५ लाख रुपये किंमतीचे दोन फ्लॅट आहेत. ८ लाख रुपयांचे देय धन आहे 


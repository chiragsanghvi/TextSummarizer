

चीनच्या युआनचा 'एसडीआर'मध्ये समावेश होणार?
बीजिंग: चीनने आंतरराष्ट्रीय स्तरावर ‘युआन‘चे महत्त्व वाढवण्यासाठी आंतरराष्ट्रीय नाणेनिधीला (आयएमएफ) एक प्रस्ताव पाठवला आहे. युआनचा ‘फॉरिन एक्सचेंज बास्केट‘मध्ये समावेश करण्यात यावा असे या प्रस्तावाअंतर्गत सांगण्यात आले आहे. फॉरिन एक्सचेंज बास्केटमध्ये युआनचा आंतरराष्ट्रीय पातळीवर समावेश करण्याच्या प्रस्तावाचे आयएमएफच्या मंडळाने समर्थन केले आहे. चीनच्या चलनाचा बास्केटमध्ये समावेश करण्यात आल्यास त्याचा भारताला देखील अप्रत्यक्ष फायदा होईल.

आयएमएफच्या व्यवस्थापकीय संचालक क्रिस्टीन लेगार्ड यांनी देखील ‘स्पेशल ड्रॉयिंग राइट्स बास्केट‘मध्ये समावेश करण्यात अनुकुलता दर्शविली आहे. चीनच्या युआनचा यात समावेश करण्यात आल्यास चीनच्या दृष्टीने फायदेशीर ठरणार आहे. सध्या  ‘फॉरिन एक्सचेंज बास्केट‘मध्ये ब्रिटिश पाऊंड, युरो, जपानी येन आणि अमेरिकन डॉलरका समावेश आहे. 


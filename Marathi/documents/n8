विराटशी 'पॅचअप' करायला अनुष्का नाही राजी

सोशल मीडियावर अनुष्काची खिल्ली उडविणाऱ्यांबद्दल विराटने जाहीर नाराजी व्यक्त केल्यानंतर हे दोघे पुन्हा एकत्र येणार असे चित्र निर्माण झाले होते. मात्र, सध्या तरी अनुष्का ‘पॅच-अप‘ करण्याच्या मूडमध्ये नसल्याचे दिसते. 

विराट कोहली आणि अनुष्का शर्मा हे सेलिब्रिटी जोडपे टी-20 विश्वकरंडक स्पर्धा सुरू झाल्यापासून चर्चेचा विषय बनले आहे. 
काही दिवसांपूर्वीच चित्रपटांसंबंधी काही ‘व्यावहारिक‘ कारणांवरून त्यांचं अचानक काहीतरी बिनसलं. त्यानंतर थेट ब्रेकअपची बातमी आल्याने दोघांच्या चाहते नाराज झाले. अनुष्का-विराटचं पुन्हा पॅचअप होईल अशी अनेकांना आशा वाटत होती. आता मात्र त्यांची ही इच्छा अपूर्णच राहणार असं दिसतंय.

विराटच्या प्रेमात आता अनुष्काला रस राहिलेला नाही. अनुष्का विराटला तसेच त्यांच्या नात्याला आणखी संधी देऊ इच्छित नाही. तिला जे काही झालं ते विसरून पुढे जायचा तिचा विचार पक्का झाला आहे, असे ‘बॉलिवूड लाइफ डॉट कॉम‘ने म्हटले आहे.
ऑस्ट्रेलियाविरुद्धच्या सामन्यानंतर सोशल मीडियावर विनोदांतून अनुष्काची खिल्ली उडविणाऱ्यांबद्दल विराटने संताप व्यक्त केला होता. सोशल मीडियावर त्याने जाहीर नाराजी व्यक्त करीत अनुष्काने आपल्याला केवळ सकारात्मकता दिली असे म्हटले होते. यानंतर तो आणि अनुष्का एकत्र येणार अशा चर्चा रंगल्या होत्या. पण, त्या केवळ चर्चा राहण्याची शक्यता आहे. 
कंगना राणावत लिहिणार आत्मचरित्र?

चित्रपटांच्या भरघोस यशामुळे सध्या बॉलिवूडमधील ‘क्वीन‘ कंगना राणावत फॉर्मात आहे. आता ती आत्मचरित्र लिहिण्याचा विचार करीत आहे. 
हिमाचल प्रदेशातून मायानगरीत येऊन धडपड करीत आपलं वेगळं स्थान निर्माण करणारी कंगना तिचे मुंबईतील सुरवातीचे अनुभव यांतून बरंच काही शिकली.

सुरवातीला मुंबईत लोकल, बस, टॅक्सीने प्रवास करीत तिने काम शोधले. अनेकदा ती फुटपाथवरदेखील झोपली. कारण, तिच्याकडे स्वत:चे घर नव्हते. मुद्दाम नाहक त्रास देणाऱ्या काही लोकांबद्दल कंगनाने पोलिसांकडे तक्रारही केली होती. 
मात्र, वर्तमानकाळाबाबत समाधानी असून, सकारात्मकदृष्ट्या ती भूतकाळाची वर्तमानाशी तुलना करते. आपल्या उत्कृष्ट अभिनयाबद्दल तिचा आतापर्यंत दोनदा राष्ट्रपतींच्या हस्ते पुरस्कार देऊन सन्मान करण्यात आला असून, ती सध्याची बॉलिवूडमधील सर्वांत महागडी अभिनेत्री आहे.
अष्टपैलू संघ असला तरी कांगारू दडपणाखाली ढेपाळू शकतात

केवळ न्यूझीलंडविरुद्धच हरले असले तरी ऑस्ट्रेलिया संघ गेल्या दशकाप्रमाणे अजिंक्‍य नाही. त्यांचा संघ अष्टपैलू असला आणि प्रतिस्पर्ध्याला झुंजवित असला तरी अनेकांना टी-20चा फारसा अनुभव नाही. यामुळेच दडपणाखाली ते ढेपाळू शकतात. 

मोहालीची खेळपट्टी नागपूर, कोलकाता आणि बंगळूरच्या तुलनेत फलंदाजीला चांगली वाटते. 180पेक्षा जास्त धावसंख्या आव्हानात्मक ठरेल. डावाच्या मध्यास चांगली स्थिती असतानाही पाक संघ कोलमडला. काही जणांनी बेजबाबदार फटके मारले. अशाच खेळपट्टीवर 1980च्या दशकात जावेद मियॉंदादने जोरदार झुंज दिली असती. पाकच्या दुर्दैवाने त्यांचा कर्णधार संघाच्या विजयात वाटा उचलण्याऐवजी पत्रकार परिषदेत वादग्रस्त वक्तव्य करण्यात व्यग्र होता. परिस्थितीवर नियंत्रण ठेवण्यात कर्णधार म्हणून तो अजिबात सक्षम वाटला नाही. या आघाडीवर धोनीने प्रसंगावधान राखले. त्याने थेट थ्रो करण्याऐवजी धावत जाऊन बांगलादेशच्या फलंदाजाला धावचीत केले. 

पाक-ऑस्ट्रेलिया लढतीनंतर पाणी मारले नसेल आणि रोलिंग केले नसेल, तर खेळपट्टी फटकेबाजीस अनुकूल असेल. भारतीय फलंदाजी आतापर्यंत धडाडलेली नाही आणि ती कायम ठेवण्याविषयी "थिंक टॅंक‘ बराच वेळ खर्च करीत असेल. आतापर्यंतची विचारसरणी पाहता विजयी संघात बदल होण्याची शक्‍यता वाटत नाही. माझ्या मते भारताचे पारडे जड असेल, कारण अलीकडेच मायदेशात झालेल्या पराभवांनीही कांगारूंना ग्रासले असेल. 
(पीएमजी/इएसपी)

संता-बंताची आता रुपेरी पडद्यावर धम्माल

देशभरातील कॉमेडी किंग एकत्र 
मुंबई - संता-बंता ही विनोदी पात्रे लहानांपासून मोठ्यापर्यंत सगळ्यांच्याच परिचयाची आहेत. अनेक पिढ्यांनी संता-बंताच्या विनोदांचा पुरेपूर आस्वाद लुटला. आता ही दोन पात्रे मनोरंजन करण्यासाठी रुपेरी पडद्यावर येत आहेत. 

‘संता बंता प्रायव्हेट लिमिटेड‘ चित्रपटात देशातील लोकप्रिय विनोदवीर रसिकांना खळखळून हसवणार आहेत. त्यासाठी पहिल्यांदाच बोमन इराणी, वीर दास, जॉनी लिवर, संजय मिश्रा, व्रजेश हिरजी, राम कपूर व विजय पाटकर हे कलाकार एकत्र आले आहेत. नेहा धुपिया व लिजा हेडन या दोघीही मजेशीर भूमिकेत दिसणार आहेत. 

संता व बंता फिजी आयलंडवर जातात आणि मग तिथे कशी धम्माल उडते ते या चित्रपटात दाखवण्यात आले आहे. या चित्रपटाचे दिग्दर्शन आकाशदीप सबीर यांनी केले आहे. चित्रपटाची निर्मिती वायकॉम 18 मीडिया लि. व सिनेटेक टेलीफिल्म्स प्रा. लि. यांनी केली आहे. हा चित्रपट 22 एप्रिलला प्रदर्शित होणार आहे.

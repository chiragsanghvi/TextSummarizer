आयुष्यभर भारतातच राहणार - कतरिना कैफ

नवी दिल्ली - भारत हा एक अत्यंत सहिष्णू देश असून, मला आयुष्यभर भारतातच रहायला आवडेल, असे बॉलिवूड अभिनेत्री कतरिना कैफ हिने म्हटले आहे.

भारतातील असहिष्णुतबद्दल बॉलिवूडमधील प्रसिद्ध अभिनेते शाहरुख व आमीर खान यांनी वक्तव्ये केली होती. त्यांना अनुपम खेर व मधुर भांडारकर या बॉलिवूड मंडळींनी विरोध दर्शविला होता. आता कतरिना कैफने भारत हा सहिष्णू देश असल्याचे म्हटले आहे.  

कतरिना म्हणाली की, भारतात असहिष्णुता असल्याच्या चर्चेबाबत मला फारशी माहिती नाही. मात्र, भारत हा हा प्रचंड सहिष्णू देश आहे. भारतासाठी माझ्या मनात विशेष स्थान आहे. जेव्हा मी भारतात आले, तेव्हा मला घरीच आल्यासारखे वाटले. मला इथे राहताना जो अनुभव आला आहे, तो इतरत्र कुठेही अनुभवता येत नाही. मला आयुष्यभर इथेच राहायची इच्छा आहे.
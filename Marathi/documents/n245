घटस्फोट नाही, ऑल इज वेल- जॉन अब्राहम

नवी दिल्ली- अभिनेता जॉन अब्राहम घटस्फोट घेणार अशी चर्चा अनेक दिवसांपासून बॉलिवूडच्या वर्तुळात सुरू होती, मात्र पत्नी प्रिया रुंचालसोबत वैवाहिक जीवनात ‘ऑल इज वेल‘ आहे, असे सांगत जॉनने या चर्चेला तुर्तास विराम दिला आहे. 

जॉन आणि प्रिया यांची डिस्टन्स रिलेशनशिप यशस्वी होत नसून ते वेगळे होणार आहेत असे सांगण्यात येत होते. दरम्यान जॉनने स्पष्ट केले की, ‘माझ्या नंदनवनात सर्व काही उत्तम आहे. प्रत्येक गोष्ट सुंदर आहे. ती चर्चा खरी नाही. लोक जेव्हा अशा बाबी प्रसारित करतात तेव्हा वाईट वाटते.‘

जॉन म्हणाला, ‘मी एक विनोदी चित्रपट करीत होतो, परंतु माझ्या आयुष्याबाहेरही एक विनोद चालू होता हे मला माहीत नव्हते. या सर्व अफवांना पूर्णविराम द्यावा. असं काहीही घडत नाही. सर्व उत्तम आहे.‘ 
बांगलादेशाच्या फलंदाजांनी संयम दाखवणे आवश्‍यक

भीती आणि लोभ याच्यावर शेअर बाजार अवलंबून असतो. म्हणजे या दोन गोष्टींवर शेअर बाजारातील अनिश्‍चितता अवलंबून असते, असे म्हणणे अधिक उचित ठरेल. क्रिकेटही या दोन गोष्टींवरच अवलंबून असते आणि हे बांगलादेशपेक्षा अन्य कुणी ठामपणे सांगू शकणार नाही. जेव्हा त्यांना संयम आवश्‍यक होता, तेव्हा ते आक्रमक फटक्‍यात अडकले. कदाचित, त्यांना त्या वेळी भीती वाटली असावी. त्यांच्या फलंदाजांनी खेळलेले फटके दुसऱ्या दिवशी प्रसार माध्यमांत ‘हेडलाइन्स’ ठरले; पण बांगलादेशाच्या पराभवास ती भीती कारणीभूत होती, असे मी म्हणणार नाही. बांगलादेश खऱ्या अर्थाने ‘चोकर्स’ होते, असे मला वाटते.

एक महत्त्वाची गोष्ट निदर्शनास आली ती म्हणजे महत्त्वाच्या क्षणी अतिउत्साह बाजूला ठेवून संयम राखणारी माणसे अभावाने आढळतात. त्यांना सामना झटपट संपवणे, असे वाटणे स्वाभाविक होते. 

दुसरीकडे एका शांत डोक्‍याच्या माणसाकडे भारतीय संघाचे नेतृत्व होते. त्यामुळे एक संयमी संघ म्हणून भारताकडे बघितले जाते. त्यामुळेच ते अधिक चांगल्या प्रकारे विचार करू शकतात. भारतीय संघ बांगलादेशविरुद्ध अक्षरशः पराभवाच्या दारातून बाहेर आला; पण यासाठी बांगलादेशचे खेळाडू अधिक जबाबदार होते. त्यांनी परिस्थितीशी लढा दिला; पण ते चेंडू योग्य पद्धतीने खेळू शकले नाहीत. त्यामुळे ते स्वतःहून आपल्या विकेट देऊन बसले. 
आता पुढे काय घडणार? हार्दिक पंड्या एक परिपूर्ण क्रिकेटपटू म्हणून नावारूपाला येईल. महमुदुल्लादेखील या घटनेतून खूप काही शिकेल. अखेरच्या म्हणजे १६ ते १८ या षटकांत गाफिल राहिल्यास वेगळे परिणाम दिसू शकतात, हे भारताच्या अनुभवी क्रिकेटपटूंच्याही लक्षात आले असेल. (टीसीएम)
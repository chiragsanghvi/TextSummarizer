विंडीजचा पाकवर निसटता विजय

चेन्नई - वेस्ट इंडीजने विश्‍वकरंडक टी-२० महिला क्रिकेट स्पर्धेत पाकिस्तानवर चार धावांनी मात केली. प्रथम फलंदाजी करताना विंडीजने ८ बाद १०३ धावा केल्या. पाकला शेवटच्या षटकात ११ धावांची गरज होती. आधी एकही षटक न टाकलेल्या डीयांड्रा डॉटीनकडे ही जबाबदारी सोपविण्यात आली. पहिल्या चेंडूवर अस्माविया इक्‍बालने तीन धावा घेतल्या. साना मीर व पुन्हा अस्मावियाला प्रत्येकी एकच धाव घेता आली. मग चौथ्या चेंडूवर साना बाद झाली. पुढील दोन चेंडूंवरही प्रत्येकी एकच धाव निघाली. 

संक्षिप्त धावफलक ः वेस्ट इंडीज ः २० षटकांत ८ बाद १०३ (हेली मॅथ्यूज १५, स्टेफानी टेलर ४०-४८ चेंडू, ५ चौकार, अनम आमीन ४-०-१६-४) वि.वि. पाकिस्तान ः २० षटकांत ५ बाद ९९ (सैद्रा आमीन २०, बिस्मा मारूफ २२, साना मीर १८, अस्माविया इक्‍बाल नाबाद १९, हेली ४-०-१४-०,  अनिषा महंमद ४-१-२५-३)

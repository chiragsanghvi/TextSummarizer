
सर्वपक्षीय बैठकीत सरसकट बंदीचा विरोध
या रविवारपासून केरळात सुरू होत असलेल्या त्रिशूर पूरम या अत्यंत लोकप्रिय उत्सवात कमी क्षमतेचे फटाके वाजविण्यास केरळ उच्च न्यायालयाने गुरुवारी परवानगी दिली. कोलम मंदिरात फटाक्यांच्या आतषबाजीनंतर ओढवलेल्या दुर्घटनेत ११४ भाविकांचा मृत्यू ओढवल्यानंतर मंदिर व धार्मिक उत्सवांतील फटाक्यांच्या आतषबाजीवर न्यायालयाने १२ एप्रिलला र्निबध घातले होते. त्यानंतर ही याचिका दाखल झाली.
पूरमच्या उत्सवात बेकायदा रसायनांचा वापर असलेले कोणतेही फटाके वाजवू नयेत आणि त्यांच्या आवाजाची मर्यादा १२५ डिसिबलपेक्षा जास्त नसावी, असे उच्च न्यायालयाच्या बी. राधाकृष्णन् आणि न्या. अनू शिवरामन यांच्या खंडपीठाने निकालात स्पष्ट केले आहे. प्रत्यक्ष उत्सव रविवार १७ एप्रिलला सुरू होत असला तरी त्याच्या आधीचे विधि सुरू झाले आहेत. सोमवार १८ एप्रिलला उत्सवाची सांगता आहे. त्रिशूरच्या प्रसिद्ध वडक्कुन्नथन मंदिरात या उत्सवादरम्यान फटाक्यांची आतषबाजी केली जाते 



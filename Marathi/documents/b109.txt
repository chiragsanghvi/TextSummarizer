
चार एनबीएफसी कंपन्यांचे नोंदणी प्रमाणपत्र रद्द
मुंबई : बॅंकिंग नियमांचे उल्लंघन केल्याप्रकरणी रिझर्व्ह बॅंकने चार एनबीएफसी कंपन्यांचे (बिगर बॅंक वित्तसंस्था) नोंदणी प्रमाणपत्र रद्द केले आहे. यात मुंबई आणि कोलकात्यामधील प्रत्येकी दोन संस्थांचा समावेश आहे.

आरबीआय कायदा 1934 नुसार या चारही कंपन्यांचे नोंदणी प्रमाणपत्र रद्द केल्याचे बॅंकेने म्हटले आहे. यामध्ये नॉस्टॅल्जीया फिनव्हेस्ट आणि नारद रिअल्टर्स या दोन मुंबईतील कंपन्यांचे नोंदणी प्रमाणपत्र रद्द केले आहे. त्याचबरोबर कोलकात्यातील गोयल कमर्शिअल प्रायव्हेट लिमिटेड, फर्स्ट डेट मॅनेजमेंट या दोन कंपन्यांचेही नोंदणी प्रमाणपत्र रद्द केले असल्याने यापुढे या कंपन्यांना कोणतेही आर्थिक व्यवहार करता येणार नाहीत, असे आरबीआयने स्पष्ट केले.

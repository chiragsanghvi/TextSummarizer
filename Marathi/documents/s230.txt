ऑस्ट्रेलिया, दक्षिण आफ्रिकेसाठी गोलंदाजीतील सातत्य महत्त्वाचे

दोन शेजारील देश आता वेगळ्या युद्धभूमीवर समोरासमोर येत आहेत. ऑस्ट्रेलियाने आपल्या शेजारील न्यूझीलंड देशावर क्रिकेटच्या युद्धभूमीत नेहमीच वर्चस्व राखले आहे. दुसरीकडे इंग्लंड संघातही अनेक दक्षिण आफ्रिकेच्या खेळाडूंचा समावेश आहे. काउंटी क्रिकेट खेळण्यामुळे हा फरक पडला आहे. त्यामुळेच जेव्हा हे खेळाडू उद्या विश्‍वकरंडक स्पर्धेत एकमेकांसमोर उभे ठाकतील, तेव्हा त्यांच्यासमोर वेगळेच आव्हान उभे राहते. नक्कीच आज विश्‍वकरंडक स्पर्धेत दोन मोठे सामने होणार आहेत. 

आपल्याकडील गोलंदाज या अस्त्राचा खुबीने उपयोग करून न्यूझीलंडने पहिल्या सामन्यात भारतावर विजय मिळविला. धरमशाला येथे आता हवामान अधिक थंड असेल. त्यामुळे ते बरोबर उलटा निर्णय घेऊ शकतात. या शस्त्रांची अदलाबदल करू शकतात. त्यांच्याकडे तसे भक्कम पर्याय उपलब्ध आहेत. पण, ऑस्ट्रेलियालादेखील कमी लेखून चालणार नाही. त्यांचे आघाडीचे सात फलंदाज गोलंदाजांमध्ये धडकी भरवणारे आहेत.  

ज्या मैदानावर ख्रिस गेलने आपल्या बॅटचा तडाखा दिला त्याच मैदानावर इंग्लंड आज आपला दुसरा सामना दक्षिण आफ्रिकेविरुद्ध खेळणार आहे. मात्र,  गेलने दिलेला तडाखा विसरून पुन्हा दुसऱ्या सामन्यास सज्ज होण्यासाठी इंग्लंडला पुरेसा वेळ मिळालेला नाही. याच मैदानावर काही महिन्यांपूर्वी दक्षिण आफ्रिका संघाने भारताविरुद्ध धावांचा पाऊस पाडला होता. तशीच फलंदाजी ते उद्यादेखील करतील असाच अंदाज बांधला जात आहे. ऑस्ट्रेलियाप्रमाणे दक्षिण आफ्रिका संघालाही गोलंदाजीच्या आघाडीवर वेगळा विचार करावा लागणार आहे. या आघाडीवर दोन्ही संघ मला कमजोर वाटतात. (टीसीएम)
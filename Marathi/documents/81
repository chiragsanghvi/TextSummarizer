
अरविंद केजरीवाल यांच्यावर जोडाफेक
दिल्लीचे मुख्यमंत्री अरविंद केजरीवाल यांच्यावर शनिवारी एका पत्रकार परिषदेत एक जणाने जोडा मारून फेकला.
दिल्लीचे मुख्यमंत्री अरविंद केजरीवाल यांच्यावर शनिवारी एका पत्रकार परिषदेत एक जणाने जोडा मारून फेकला. आम आदमी पक्षाचा कार्यकर्ता असल्याचा दावा करणाऱ्या या इसमाला पोलिसांनी ताब्यात घेतले आहे. दिल्लीत वाहतुकीच्या सम-विषम प्रयोगाचा दुसरा टप्पा सुरू करण्याच्या प्रकरणी केजरीवाल यांनी शनिवारी पत्रकार परिषद बोलवली होती. ही पत्रकार परिषद सुरू असताना वेद प्रकाश या इसमाने केजरीवाल यांच्या दिशेने जोडा फेकून मारला. मात्र, त्याचा नेम चुकला. त्यानंतर पोलिसांनी वेद प्रकाशला ताब्यात घेतले. आम आदमी सेनेचा कार्यकर्ता असल्याचा दावा करणाऱ्या वेद प्रकाशने सीएनजी स्टिकर्सच्या वाटपात अनियमितता झाल्याची तक्रार केली.



आजवरची प्रत्येक भूमिका साकारताना मला हाच अनुभव आला.
‘डोंबिवली फास्ट’मधील माधव आपटेची भूमिका माझ्यासाठी लाइफटाइम रोल असला तरी २००३ मध्ये आलेल्या माझ्या पहिल्या मराठी चित्रपटानं ‘श्‍वास’नं मला बरंच काही शिकवलं.
कारण तेव्हा वयानेही मी फार लहान होतो आणि मला प्रथितयश अशा कॅन्सर सर्जनची भूमिका करायची होती.
‘साने गुरुजी’ चित्रपटातील साने गुरुजींची भूमिका आणि ‘डोंबिवली फास्ट’मधील माधव आपटेच्या भूमिका मला प्रचंड विचार करायला भाग पडतात.
साने म्हणा किंवा ‘गैर’ या चित्रपटातील डबल रोल म्हणा, ‘प्रेमसूत्र’मधील आनंद जोशी हा कॉर्पोरेट सेक्‍टरच्या माणसाची भूमिका असो किंवा ‘अजिंक्‍य’मधील अनंत धर्माधिकारी या नावाचा बास्केटबॉल कोच, ज्याचा इगो खूप मोठा आहे अशी भूमिका असो किंवा माझा ‘डोंबिवली रिटर्न’ हा हिंदी चित्रपट येतोय ती भूमिका असो अथवा साने गुरुजी ते अगदी आता सत्यशोधक चित्रपटात साकारत असलेली महात्मा जोतिराव फुलेंची भूमिका असो.
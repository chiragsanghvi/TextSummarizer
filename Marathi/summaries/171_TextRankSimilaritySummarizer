


अरुणकुमार सैनी, सर्वजित सिंग, कुलदीप सिंग व जोगा सिंग अशी त्यांची नावे असून त्यांचे आपण मायदेशी स्वागत करतो, असे सुषमा स्वराज यांनी ट्विटर संदेशात म्हटले आहे.
या चार जणांना सीरियन सरकारने दमास्कस येथे जॉर्डनमधून सीरियात सीमा ओलांडू येताना पकडले होते.
त्यांच्याकडे कुठलीही कागदपत्रे नव्हती, फेब्रुवारीत परराष्ट्र राज्य मंत्री व्ही.के.सिंह यांनी संसदेत असे सांगितले होते, की अरुणकुमार सैनी, सर्वजीत सिंग, कुलदीप सिंग व जोगा किंवा जग्गा सिंग यांनी जॉर्डनमधून सीरियात प्रवेश केला होता, लेबनॉनकडे जात होते व त्यांच्याकडे वैध व्हिसा नव्हता.
सीरियाचे वरिष्ठ मंत्री वालिद अल मोलेम हे भारतात आले असताना त्यांनी १३ जानेवारीला जेव्हा सुषमा स्वराज यांच्याशी चर्चा केली, तेव्हा या चार जणांना सोडून देण्याची मागणी स्वराज यांनी केली होती.
ते चार जण आयसिससाठी लढण्याकरिता चालले होते, त्यामुळे त्यांना दमास्कस येथे अटक केली होती, असे मोलेम यांनी त्या भेटीत स्वराज यांना सांगितले होते
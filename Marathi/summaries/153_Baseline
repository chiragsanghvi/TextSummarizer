ओबामा प्रशासनाने अलीकडे पाकिस्तानला आठ एफ १६ विमाने विकण्याचा निर्णय घेतला होता, त्यानंतर आता हेलिकॉप्टर्सही दिली जाणार आहेत.
पाकिस्तानला दिल्या जाणाऱ्या लष्करी सामुग्रीच्या मदतीअंतर्गत ही हेलिकॉप्टर्स दिली जाणार आहेत.
संरक्षण खात्याच्या अधिकाऱ्यांनी सांगितले, की फोर्ट वर्थ व अमारिलो या टेक्सासमधील दोन ठिकाणी या हेलिकॉप्टर्सची निर्मिती केली जात असून सप्टेंबर २०१८ अखेरीस ही हेलिकॉप्टर्स पाकिस्तानला दिली जाणार आहेत.
पाकिस्तानला अमेरिका नऊ पूरक इंधन संच देणार आहे, जो ९५२ दशलक्ष डॉलर्सची लष्करी सामुग्री देणार आहे त्यातील एक भाग आहे.
गेल्या वर्षी सहा एप्रिलला परराष्ट्र खात्याने काढलेल्या अधिसूचनेत असे म्हटले होते, की अमेरिका पाकिस्तानला ९५ कोटी डॉलर्सची लष्करी सामग्री देणार आहे.
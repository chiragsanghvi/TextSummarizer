‘करार’मुळं मिळालं कारकिर्दीला वळण!
(सतीश पुळेकर)

‘चांगुणा’मुळं माझा नाटकामधला प्रवास सुरू झाला आणि ‘करार’मुळं माझ्या कारकिर्दीला वळणच मिळालं.
यात मी आणि रोहिणी हट्टंगडीनं काम केलं होतं आणि या नाटकाला राज्यस्तरीय स्पर्धेत पहिलं पारितोषिक मिळालं.
‘लाइफ मेंबर’मध्ये मराठीच्या बावळट प्राध्यापकांची भूमिका खूप लोकप्रिय झाली आणि ‘चिरंजीव’मधला टपोरी बंड्या आजही लोकांच्या लक्षात आहे.
आपल्याला खूप छान भूमिका करायला मिळाव्यात व आपण जास्तीत जास्त लोकांना आवडू यासाठी आपणच काळजी घ्यायची असते, असं मला वाटतं आणि कलाकार म्हणून मी ही काळजी घेत असतो आणि त्यातून मला समृद्ध होता आलं.

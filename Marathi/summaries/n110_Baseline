लॉस एंजेलिस - क्वांटिको या अमेरिकन शोमध्ये एफबीआयशी संबंधित असलेल्या एका महिला अधिकाऱ्याची भूमिका साकारलेल्या प्रसिद्ध अभिनेत्री प्रियांका चोप्रास 2016 वर्षातील लोकप्रिय कलाकार श्रेणीमधील "पीपल्स चॉईस‘ हा अत्यंत मानाचा पुरस्कार जाहीर झाला आहे.
पीपल्स चॉईस पुरस्कार मिळविणारी प्रियांका ही पहिलीच भारतीय कलाकार आहे.
या पुरस्काराच्या शर्यतीमध्ये असलेल्या एमा रॉबर्टस, जेमी ली कर्टिस, ली मेशेल आणि मार्सिया गे हार्डन अशा मातब्बर प्रतिस्पर्ध्यांना परास्त करत प्रियांकाने हा बहुमान मिळविला.
या 33 वर्षीय अभिनेत्रीने ट्विटरच्या माध्यमामधून तिच्यासाठी मतदान केलेल्या मतदारांचे आभार मानले.
क्वांटिकोमध्ये प्रियांकाने दहशतवादी हल्ल्यामध्ये सहभागाचा संशय असलेल्या एफबीआयमधील एका महिला अधिकाऱ्याची भूमिका साकारली होते.
प्रियांका चोप्रा करणार ऑस्कर पुरस्कार प्रदान

न्यूयॉर्क - हॉलिवूडमधील प्रतिष्ठेच्या समजल्या जाणाऱ्या ऑस्कर पुरस्कार सोहळ्यात यंदा पुरस्कार प्रदान करणाऱ्यांमध्ये भारतीय अभिनेत्री प्रियांका चोप्रा दिसणार आहे.
प्रियांका चोप्राचा बाजीराव मस्तानी हा चित्रपट यशस्वी ठरल्यानंतर तिला आणखी एक मान मिळाला आहे.
ऑस्कर पुरस्कारांशी संबंधित ट्विटर अकाउंटवर आज (मंगळवार) पुरस्कार प्रदान करणाऱ्यांची 13 जणांची यादी जाहीर केली आहे.
अमेरिकन टीव्ही शो क्वॉन्टिको मधल्या भूमिकेमुळे प्रियंका चोप्राला आंतरराष्ट्रीय स्तरावर ओळख मिळाली आहे.
प्रियांका चोप्राला नुकताच भारत सरकारतर्फे पद्मश्री जाहीर झाला आहे.
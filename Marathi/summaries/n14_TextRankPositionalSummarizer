"पिंजरा' मालिकेची जोडी रुपेरी पडद्यावर झळकणार

मुंबई - मराठी चित्रपटांत आज अनेक नवे विषय हाताळले जात आहेत.
केवळ मनोरंजन एवढा एकच निकष सध्या मराठी चित्रपटांना लागू नाही.
मुनावर शमीम आझाद दिग्दर्शित आगामी "निवडुंग‘ चित्रपट सामाजिक अंगानेच जाणारा असून टीव्हीवरील "पिंजरा‘ मालिकेतून घराघरांत पोहचलेली भूषण प्रधान आणि संस्कृती बालगुडे यांची लोकप्रिय जोडी यानिमित्ताने रुपेरी पडद्यावर झळकणार आहे.
संस्कृती आणि भूषण दोघांचेही आता रुपेरी पडद्यावर चांगलेच बस्तान बसले आहे.
"निवडुंग‘च्या निमित्ताने आम्हाला पुन्हा एकदा एकत्र काम करायला मिळत असल्याने जुन्या आठवणींना उजाळा मिळणार आहे.

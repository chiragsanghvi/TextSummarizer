
कौटुंबिक हिंसाचारप्रकरणी सोमनाथ भारतींविरुद्ध आरोपपत्र
सोमनाथ भारती यांची पत्नी लिपिका यांनी त्यांच्याविरोधात पोलिसांत कौटुंबिक हिंसाचाराची तक्रार नोंदवली होती
कौटुंबिक हिंसाचार प्रकरणात आम आदमी पक्षाचे आमदार व माजी मंत्री सोमनाथ भारती यांच्याविरुद्ध दिल्ली पोलिसांनी मंगळवारी आरोपपत्र दाखल केले.
या प्रकरणावर २३ एप्रिल रोजी सुनावणी होणार आहे.
सोमनाथ भारती यांची पत्नी लिपिका यांनी त्यांच्याविरोधात पोलिसांत कौटुंबिक हिंसाचाराची तक्रार नोंदवली होती.
या तक्रारीनुसार लिपिका या गर्भवती असताना सोमनाथ भारती यांनी आपला कुत्रा त्यांच्या अंगावर सोडला.
या प्रकरणात सोमनाथ भारती यांच्याविरुद्ध कलम ३०७ बरोबरच संबंधित कलमांद्वारे गुन्हा सिद्ध करण्यासाठी सबळ पुरावे आहेत, असे या आरोपपत्रात म्हटले आहे.
फैजल खान ठरला 'झलक'चा विजेता

मुंबई - "झलक दिखला जा‘ या सेलिब्रिटी डान्स रिऍलिटी शोच्या आठव्या पर्वात फैजल खानने बाजी मारली.
महाराणा प्रताप मालिकेत प्रमुख भूमिकेत दिसलेल्या फैजलने शनिवारी झालेल्या अंतिम फेरीत शमिता शेट्टी, सनाया इराणी, मोहित मलिक या प्रतिस्पर्ध्यांना मागे टाकत विजेता होण्याचा मान मिळवला.
त्याने "डान्स इंडिया डान्स लिटिल मास्टर्स‘ या रिऍलिटी शोचेही विजेतेपद पटकावले होते.
"झलक दिखला जा रिलोडेड‘च्या माध्यमातून शाहिद कपूरनेही छोट्या पडद्यावर आगमन केले.
शाहिद, नृत्य-दिग्दर्शक गणेश हेगडे आणि अभिनेत्री लॉरेन गॉटलिब यांनी परीक्षकाची भूमिका बजावली.
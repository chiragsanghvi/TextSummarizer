भावे गौरव पदकाचे विक्रम गोखले मानकरी


सांगली - मराठी रंगभूमीवरील नाट्यकर्मींना देण्यात येणारे मानाचे विष्णुदास भावे गौरव पदक यंदा चतुरस्र अभिनेते विक्रम गोखले यांना जाहीर झाले आहे.
येत्या 5 नोव्हेंबरला रंगभूमीदिनी प्रथेप्रमाणे अखिल भारतीय मराठी नाट्यसंमेलनाच्या अध्यक्षा अभिनेत्री फय्याज यांच्या हस्ते पुरस्कार प्रदान समारंभ होणार आहे.
यंदाचे मानकरी गोखले यांचे वडील अभिनेते चंद्रकांत गोखले यांना भावे पुरस्काराने गौरवण्यात आले होते.
भारतीय चित्रपटसृष्टीत प्रथमच स्त्री कलाकार म्हणून ज्यांनी काम केले त्या कमलाबाई गोखले यांचे नातू असलेल्या विक्रम यांनी घराण्याचीच नव्हे; तर मराठी रंगभूमी व चित्रपटसृष्टीची परंपरा पुढे नेली.
गेल्या 58 वर्षांत त्यांनी 75 हिंदी, 60 मराठी आणि 20 गुजरातीसह कन्नड, तेलगू चित्रपटांत भूमिका साकारल्या.
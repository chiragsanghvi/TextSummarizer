माझा मयूरपंखी सिनेमा हरवला...(स्मार्ट सोबती)

परिवर्तनाच्या चक्रात खूप गोष्टी हरवल्या.
पण, माझा सिनेमा, आणि त्या भोवतीचं भावनिक जग मात्र हरवून गेलं ते गेलंच.
मला मनोरंजनापेक्षा खूप काही देऊन गेलेला गेल्या पन्नास-साठ वर्षांपूर्वीचा सिनेमा काळाच्या पडद्याआड गेलाय.
आई-वडील आम्ही छोट्या मुली यांच्या विश्‍वात घरात रेडिओची गाणी, पुस्तकं आणि सिनेमा आणि त्या गावची प्रेमळ माणसं असत.
अशा सुसंस्कृत घरात सिनेमा म्हणून बंदी नसे की चटोर गाणी काय ऐकता, असं कुणी बोलत नसत.

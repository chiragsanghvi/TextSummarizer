मोदींपाठोपाठ कपिल शर्माचाही मेणाचा पुतळा!
नवी दिल्ली - पंतप्रधान नरेंद्र मोदी यांच्या पाठोपाठ आता ‘कॉमेडी नाईटस्‌ विथ कपिल‘ कार्यक्रमामुळे घराघरात पोचलेला लोकप्रिय अभिनेता कपिल शर्माचाही मेणाचा पुतळा लंडनच्या मादाम तुसॉद मेणाच्या पुतळ्यांच्या म्युझियममध्ये उभारण्यात येणार आहे.
जगातील सर्वांत प्रभावशाली व्यक्तिंच्या यादीत स्थान मिळविलेले पंतप्रधान नरेंद्र मोदी यांचा पुतळा या म्युझियममध्ये उभारण्यात येणार आहे.
या म्युझियममध्ये यापूर्वी अमिताभ बच्चन, सलमान खान, ऐश्‍वर्या रॉय बच्चन, शाहरूख खान, कतरिना कैफ, करिना कपूर, हृतिक रोशन आणि माधुरी दीक्षित या तारकांचा समावेश आहे.
कपिलने छोट्या पडद्यावरून आपल्या कारकिर्दीला सुरुवात केली आणि अल्पावधीतच त्याने लोकप्रियतेचे शिखर गाठले.

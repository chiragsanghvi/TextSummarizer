
केंद्र सरकारचे आरटीआयवर स्पष्टीकरण
त्रेचाळीस वर्षांपूर्वीच्या कायद्यात स्वातंत्र्यापूर्वी देशातून दुसरीकडे नेलेल्या मौल्यवान वस्तू परत आणण्याची कुठली तरतूद नसल्याने कोहिनूर हिरा आता भारताला कदाचित कधीच परत मिळणार नाही, असे केंद्र सरकारने माहिती अधिकारात दिलेल्या उत्तरामध्ये स्पष्ट केले आहे.
सांस्कृतिक मंत्रालयाने दिलेल्या माहितीनुसार कोहिनूर हिरा हा स्वातंत्र्यापूर्वी भारतातून गेला आहे, त्यामुळे भारतीय पुरातत्त्व विभाग तो परत आणण्यासाठी काही करू शकत नाही.
सर्वोच्च न्यायालयाने कोहिनूर हिरा भारतात परत आणण्याबाबत सरकारकडे स्पष्टीकरण मागणारी लोकहिताची याचिका दाखल करून घेतली असताना कोहिनूर हिरा परत आणणे शक्य नाही, असे सरकारने सांगितले आहे.
पाकिस्तान, बांगलादेश, भारत व दक्षिण आफ्रिका आपल्याकडेही कुणीतरी कोहिनूर हिरा परत आणण्याची मागणी करीत आहे.
सरकारी वकील रणजित कुमार यांनी कोहिनूर हिरा परत आणण्यासाठी किती वेळ लागेल याची माहिती घेतली जाईल, असे उत्तर दिले होते.
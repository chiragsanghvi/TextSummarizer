प्रेक्षकांच्या भेटीला आणखी एक फ्रेश जोडी

मुंबई -  सध्या छोट्या पडद्यावर विविध विषयांवर आधारित मालिका येत आहेत.
"स्टार प्रवाह‘ वाहिनीवर सुरू होणाऱ्या "तुमचं आमचं सेम असतं‘ मालिकेद्वारे आता अशीच आणखी एक जोडी रसिकांच्या भेटीला येत आहे.
"होणार सून मी या घरची‘ मालिकेतील श्री-जान्हवी, "का रे दुरावा‘फेम जय-अदिती आणि "दुर्वा‘ मालिकेतील केशव-दुर्वा आदींची जोडी छोट्या पडद्यावर चांगलीच गाजली.
मग ती मनात घडणारी चलबिचल असो किंवा वारंवार चोरून होणारी नजरानजर... विरहामुळे लागलेली भेटीची ओढ असो किंवा एका भेटीतच मिळणारे समाधान असो... अशाच प्रेमात पडलेल्या प्रत्येकाच्या प्रेमाच्या आठवणी ताज्या करणारी ईशान आणि गौरीची प्रेमकहाणी "तुमचं आमचं सेम असतं‘ मालिकेत पाहायला मिळेल.
त्याबाबत स्टार इंडियाचे प्रवक्ते म्हणाले, की "तुमचं आमचं सेम असतं‘ मालिका निखळ आनंद देणारी प्रेमकथा आहे.

मुंबई - जगभरातील रसिकांचे डोळे दिपवणाऱ्या ऑस्कर सोहळ्यात बॉलीवूडमधील "देसी गर्ल‘ प्रियांका चोप्रा हिला पाहणे हा प्रत्येक भारतीयासाठी अभिमानाचा क्षण होता.
कॅलिफोर्नियातील डॉल्बी थिएटरमध्ये रंगलेल्या या 88 व्या ऑस्कर पुरस्कार वितरण सोहळ्यात प्रियांका पांढऱ्या स्ट्रिपलेस गाऊनमध्ये अवतरली आणि सगळ्यांच्या नजरा या विश्‍वसुंदरीवर खिळल्या.
लेबनॉनचा डिझायनर झुहेर मुराद यांनी हा गाऊन डिझाईन केला आहे.
50 कॅरेट हिऱ्यांची कर्णफुले आणि हातात हिऱ्यांची अंगठी हा साज तिचे रूप अधिकच खुलवत होता.
ऑस्कर सोहळ्यात प्रियांकाने अभिनेता लीव स्क्रिबरसोबत सर्वोत्कृष्ट संकलकाचा पुरस्कार "मॅड मॅक्‍स- फरी रोड‘ चित्रपटासाठी मार्गरेट सिक्‍सेल यांना दिला.
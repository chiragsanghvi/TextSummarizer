ऑस्कर विजेते अभिनेते जॉर्ज केनेडी यांचे निधन

बॉइझी- ऑस्कर पुरस्कार विजेते अभिनेते जॉर्ज केनेडी यांचे नुकतेच अमेरिकेत निधन झाले.
ते 91 वर्षांचे होते.
केनेडी यांचे अमेरिकेतील इदाहो राज्यातील बॉइझी येथे रविवारी पहाटे निधन झाले.
मनोरंजन व्यवसाय क्षेत्रातील कुटुंबात 1925 मध्ये न्यूयॉर्क येथे केनेडी यांचा जन्म झाला.
अष्टपैलू अभिनेता असणारे 6 फूट 4 इंचाची धिप्पाड देहयष्टी लाभलेले केनेडी यांनी अनेक चित्रपट व टीव्ही कार्यक्रमांमध्ये काम केले.
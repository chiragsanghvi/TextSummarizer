'एनडीए'च्या बैठकीला उद्धव उपस्थित राहणार.
राज्यातील शिवसेना व भाजप या दोन सत्ताधारी पक्षांमध्ये ‘तू तू मै मै’चा सामना रंगलेला असताना राष्ट्रपतीपदाच्या येऊ घातलेल्या निवडणुकीच्या पार्श्वभूमीवर पंतप्रधान नरेंद्र मोदी यांनी सोमवारी बोलाविलेल्या एनडीएच्या घटक पक्षांच्या बैठकीसाठी शिवसेना पक्षप्रमुख उद्धव ठाकरे उपस्थित राहणार आहेत.
मात्र उद्धव ठाकरे यांनी स्वपक्षीयांना अचानक गुगली टाकत एनडीएच्या बैठकीला उपस्थित राहण्याचा निर्णय घेतला आहे.
पंतप्रधान मोदी यांनी बोलाविलेल्या या बैठकीत उद्धव सहभागी होणार असल्यामुळे राष्ट्रपतीपदाच्या निवडणुकीत एनडीएच्या उमेदवाराला शिवसेनेचा पाठिंबा मिळणार असल्याची शक्यता वर्तवण्यात येत आहे.
त्याशिवाय या बैठकीमुळे राज्यातील दोन्ही सत्ताधारी घटक पक्षांमधील दरी काही अंशी तरी कमी होण्यास मदत होईल असा विश्वास शिवसेनेच्या वर्तुळातून व्यक्त केला जात आहे.


भारताची ही मागणी पाकिस्तानचे भारतातील उच्चायुक्त अब्दुल बसित यांनी गुरुवारी परदेशी पत्रकारांच्या बैठकीत सरळ धुडकावली.
उभय देश एकमेकांना दहशतवादी हल्ल्याच्या तपासात सहकार्य करीत आहेत, हे आमच्या दौऱ्याने स्पष्ट झाले.
प्रत्यक्षात भारताचे माजी नौदल अधिकारी कुलभूषण यादव यांना हेरगिरीवरून झालेल्या अटकेमुळे आमच्या देशात विशेषत: बलूचिस्तानातील फुटीर चळवळींना भारत खतपाणी घालत असल्याचेच स्पष्ट होते, असा आरोपही बसित यांनी केला.
अर्थात ही चर्चा दोन्ही देशांच्या सार्वभौमत्वाची बूज राखणारी असली पाहिजे, हे सांगतानाच काश्मीरचा मुद्दा हाच चर्चेतला कळीचा मुद्दा असल्याचेही त्यांनी नमूद केले.
काश्मिरातील जनतेच्या इच्छांनुसारच हा प्रश्न सोडविण्याचा आमचा आग्रह आहे, असे बसित म्हणाले.
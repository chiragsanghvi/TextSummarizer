माझे मानसिक संतुलन ढासळले होते...

मुंबई - सध्या कामे नाकारण्याइतपत कामे येत असली तरी एक काळ असा होता की मला कामे मिळत नव्हती.
त्या वेळी माझे मानसिक संतुलन ढासळले होते, अशी धक्कादायक माहिती कविमनाचे अभिनेते किशोर कदम यांनी दिली.
"नटरंग‘, "जोगवा‘, "पांगिरा‘, "फॅण्ड्री‘, "परतु‘ अशा चौकटीबाहेरच्या अनेक मराठी चित्रपटांबरोबरच हिंदी चित्रपटांत विविध भूमिका साकारणाऱ्या किशोर कदम यांना या इंडस्ट्रीत एकेकाळी हलाखी आणि नैराश्‍याचे जीवन जगावे लागले होते.
मराठी चित्रपटांबाबत आशावादी 
सध्याच्या मराठी इंडस्ट्रीतील बदलाबाबत किशोर कदम कमालीचे आशावादी आहेत.
मराठी चित्रपट राष्ट्रीय, तसेच आंतरराष्ट्रीय स्तरावर मोठी झेप घेत आहेत याचा आनंद वाटतो.
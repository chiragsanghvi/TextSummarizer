
काश्मीरमध्ये मेहबूबा मुफ्तींचा शपथविधी
जम्मू-काश्मीरच्या तेराव्या मुख्यमंत्री म्हणून मेहबूबा मुफ्ती यांनी २२ मंत्र्यांसह सोमवारी शपथ घेतली.भाजपचा मंत्रिमंडळातील कोटा वाढला; पीडीपीने पूर्वीचे २ मंत्री वगळले
जम्मू-काश्मीरच्या तेराव्या मुख्यमंत्री म्हणून मेहबूबा मुफ्ती यांनी २२ मंत्र्यांसह सोमवारी शपथ घेतली.
नव्या सरकारमध्ये पुन्हा उपमुख्यमंत्री होणार असलेले भाजपचे निर्मल सिंग यांनी त्यांच्यापाठोपाठ हिंदीत शपथ घेतली.
मेहबूबांचे वडील मुफ्ती मोहम्मद सईद यांच्या मृत्यूमुळे राज्यपाल राजवट लागू झाल्यानंतर तीन महिन्यांनी राज्यात नवे सरकार पदारूढ झाले आहे.
या वेळी भाजपचा मंत्रिमंडळातील वाटा वाढला असून त्यांना पूर्वीच्या ६ ऐवजी ८ कॅबिनेट मंत्री, तसेच ३ राज्यमंत्री मिळाले आहेत.
पीडीपीचे पूर्वीच्या ११ ऐवजी ९ कॅबिनेट मंत्री व ३ राज्यमंत्री आहेत.
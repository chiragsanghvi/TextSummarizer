
मायावतींची घोषणा; संघ परिवारावर टीका
उत्तर प्रदेशात सत्तेत आल्यास पुतळे उभारणे किंवा स्मारके उभारण्याऐवजी विकासाचे राजकारण केले जाईल, असे बसपच्या सर्वेसर्वा मायावती यांनी स्पष्ट केले.
विरोधक माझ्यावर स्मारके तसेच उद्यानांवर पैसे खर्च केल्याचा आरोप करतात, मात्र आता त्यांना त्या तिकिटातून पैसे मिळत असल्याचे मायावतींनी सांगितले.
इतर पक्ष डॉ.बाबासाहेब आंबेडकर यांची शतकोत्तर रौप्य महोत्सवी जयंती राजकीय स्वार्थासाठी व दलितांच्या मतांसाठी करत असल्याचा आरोप मायावतींनी केला.
पंतप्रधानांवर टीका
दलित समाजाने भाजप व संघ परिवारापासून सावध राहावे, असे आवाहन मायावती यांनी केले.
भाजप वा संघ एखाद्या दलित व्यक्तीला पंतप्रधान किंवा मुख्यमंत्रिपद देऊ शकतील, मात्र त्या व्यक्तीला समाजाचे भले करता येणार नाही, असे भाकीत मायावतींनी वर्तवले.
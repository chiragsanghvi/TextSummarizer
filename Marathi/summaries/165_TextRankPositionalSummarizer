
काश्मीरमध्ये मेहबूबा मुफ्तींचा शपथविधी
जम्मू-काश्मीरच्या तेराव्या मुख्यमंत्री म्हणून मेहबूबा मुफ्ती यांनी २२ मंत्र्यांसह सोमवारी शपथ घेतली.भाजपचा मंत्रिमंडळातील कोटा वाढला; पीडीपीने पूर्वीचे २ मंत्री वगळले
जम्मू-काश्मीरच्या तेराव्या मुख्यमंत्री म्हणून मेहबूबा मुफ्ती यांनी २२ मंत्र्यांसह सोमवारी शपथ घेतली.
सत्तारूढ आघाडीत पीडीपीचा भागीदार असलेल्या भाजपला नव्या मंत्रिमंडळात वाढीव जागा मिळाल्या आहेत.
या वेळी भाजपचा मंत्रिमंडळातील वाटा वाढला असून त्यांना पूर्वीच्या ६ ऐवजी ८ कॅबिनेट मंत्री, तसेच ३ राज्यमंत्री मिळाले आहेत.
पीडीपीचे पूर्वीच्या ११ ऐवजी ९ कॅबिनेट मंत्री व ३ राज्यमंत्री आहेत.
अल्ताफ बुखारी व जावेद मुस्तफा या दोन मंत्र्यांना पीडीपीने या वेळी वगळले आहे.

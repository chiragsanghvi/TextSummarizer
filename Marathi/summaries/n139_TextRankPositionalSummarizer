चहावाला ते दिग्दर्शक... अजित साबळेचा प्रेरणादायी प्रवास

वडाळा - सहावीत शिकत असताना अभिनयात करिअर करायची जिद्द उराशी बाळगून एका मुलाने थेट मुंबई गाठली.
आता चक्क त्याचा चित्रपट येतोय... कोल्हापूर जिल्ह्यातील आजरा तालुक्‍यातील खानापूर गावात राहणाऱ्या अजित साबळे याचा "चहावाला ते दिग्दर्शक‘ असा प्रवास तरुणाईला नक्कीच प्रेरणादायी आहे.
याच क्षेत्रात करिअर करायचे म्हणून आजरा हायस्कूलमध्ये सहावीमध्ये शिकत असतानाच कोणाचेही न ऐकता त्याने थेट मुंबई गाठली.
अशा वेळी श्‍याम राणे, नामदेव जाधव, विठोबा तेजम, विलास जाधव आदी मित्रांच्या सहकाऱ्याने आणि आधाराने पथनाट्य, एकांकिका व लोकनाट्य असा प्रवास करत त्याने संघर्ष चालूच ठेवला.
तीव्र इच्छाशक्ती आणि अथक परिश्रमाने आपले ध्येय लवकरात लवकर गाठता येते, याचे उत्तम उदाहरण अजितने घालून दिले आहे.

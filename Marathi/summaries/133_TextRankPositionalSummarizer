
राष्ट्रवादी विचारसरणी ही ओळख जपा!
राष्ट्रवादी विचारसरणीचा पक्ष ही भाजपची ओळख आहे आणि तीच ओळख कायम ठेवण्याची जबाबदारी
भाजपच्या स्थापनादिनी राष्ट्रीय अध्यक्षांचे आवाहन
भाजप हा राष्ट्रवादी विचारसरणीचा पक्ष आहे ही ओळख जतन करावी आणि तीच पुढे न्यावी असे आवाहन भाजपचे राष्ट्रीय अध्यक्ष अमित शहा यांनी बुधवारी पक्षाच्या कार्यकर्त्यांना केले.
पुढील २५ वर्षांत पंचायत स्तरावरून संसदेपर्यंत भाजपच विजयी होईल यासाठी अविश्रांत परिश्रम करावे, असेही शहा म्हणाले.
भाजपच्या स्थापनेला ३६ वर्षे पूर्ण झाल्याच्या निमित्ताने आयोजित कार्यक्रमात शहा पक्ष कार्यकर्त्यांना उद्देशून बोलत होते.
राष्ट्रवादी विचारसरणीचा पक्ष ही भाजपची ओळख आहे आणि तीच ओळख कायम ठेवण्याची जबाबदारी आपल्या पिढीची आहे, हीच ओळख जतन करणे ही आपली जबाबदारी आहे, असे शहा म्हणाले.

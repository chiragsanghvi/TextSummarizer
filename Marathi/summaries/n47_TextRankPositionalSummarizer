'देसी गर्ल' प्रियांका चोप्रा चमकली ऑस्करमध्ये!
मुंबई - जगभरातील रसिकांचे डोळे दिपवणाऱ्या ऑस्कर सोहळ्यात बॉलीवूडमधील "देसी गर्ल‘ प्रियांका चोप्रा हिला पाहणे हा प्रत्येक भारतीयासाठी अभिमानाचा क्षण होता.
कॅलिफोर्नियातील डॉल्बी थिएटरमध्ये रंगलेल्या या 88 व्या ऑस्कर पुरस्कार वितरण सोहळ्यात प्रियांका पांढऱ्या स्ट्रिपलेस गाऊनमध्ये अवतरली आणि सगळ्यांच्या नजरा या विश्‍वसुंदरीवर खिळल्या.
"रोल्स रॉईस‘ गाडीतून उतरून प्रियांकाने रेड कार्पेटवर एन्ट्री करताच जगाला पुन्हा तिच्या सौंदर्याने दिपवले.
ऑस्कर सोहळ्यात प्रियांकाने अभिनेता लीव स्क्रिबरसोबत सर्वोत्कृष्ट संकलकाचा पुरस्कार "मॅड मॅक्‍स- फरी रोड‘ चित्रपटासाठी मार्गरेट सिक्‍सेल यांना दिला.

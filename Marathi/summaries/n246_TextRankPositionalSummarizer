दिग्दर्शक प्रवीण कारळे यांची हॅट्ट्रिक

मुंबई - "मानसन्मान‘ या चित्रपटाद्वारे मराठी चित्रपटसृष्टीत पदार्पण करणारे दिग्दर्शक प्रवीण कारळे यांचे एकापाठोपाठ तीन चित्रपट प्रदर्शित होत आहेत.
"दुनिया गेली तेल लावत‘ हा चित्रपट ऑक्‍टोबर, "आशिकी‘ नोव्हेंबरमध्ये आणि "हा मी मराठा‘ डिसेंबरमध्ये प्रदर्शित होणार आहे.
"दुनिया गेली तेल लावत‘ हा चित्रपट खरे बोलणाऱ्या तरुणावर बेतला असून, त्याच्या खरे बोलण्यामुळे सगळे जण कसे अडचणीत येतात याचे खुमासदार चित्रण त्यात आहे.
या चित्रपटांशिवाय प्रसिद्ध निर्माते सुधाकर बोकाडे यांच्या "हॅण्ड्‌सअप‘ या हिंदी चित्रपटाचे प्रवीण कारळे यांनी दिग्दर्शन केले आहे.
हा चित्रपट जानेवारीमध्ये प्रदर्शित होणार आहे.

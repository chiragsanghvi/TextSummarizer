मराठीत मी चारच मालिकांत काम केलं अन्‌ त्या चारही मालिका ‘सुपर-डुपर हिट’ झाल्या, हीच मला माझ्या कामाची पावती वाटते.
‘सोनपरी’ मालिका तब्बल सात वर्षे चालली अन्‌ तिला जगभरातल्या प्रेक्षकांचा भरभरून प्रतिसाद मिळाला.
आतापर्यंत केलेली महत्त्वाची भूमिका कोणती, असं जर मला कोणी विचारलं तर त्याच उत्तर देणं, ही माझ्यासाठी खूपच अवघड बाब आहे.
यात एक गोष्ट महत्त्वाची, की मला सर्वच दिग्दर्शकांनी भूमिका निवडण्याचं स्वातंत्र्य दिलं.
ज्या मालिकेच्या माध्यमातून मी कलाकार म्हणून नावारूपास आले अन्‌ माझ्या अभिनयाची सुरवात झाली, त्याचा विषयावर एक भव्य-दिव्य चित्रपट दिग्दर्शित करण्याचं भाग्य मला लाभलं, याचा खूपच आनंद झाला.
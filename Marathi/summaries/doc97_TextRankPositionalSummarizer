राजनैतिक मदतीची भारताची मागणी फेटाळली.
हेरगिरीच्या आरोपावरून फाशीची शिक्षा ठोठावण्यात आलेल्या कुलभूषण जाधव यांना ‘कॉन्सुलर अ‍ॅक्सेस’ (राजनैतिक मार्गाने कायदेशीर सल्ला) घेऊ देण्याची भारताची विनंती पाकिस्तानने बुधवारी अमान्य केली.
हेर असल्यामुळे जाधव यांना राजनैतिक मदतीशी संबंधित द्विपक्षीय करार लागू होत नसल्याचे पाकने म्हटले.
पाकिस्तानने गेल्या वर्षभरात जाधव यांना राजनैतिक मदत उपलब्ध करून देण्याची भारताची मागणी अनेकदा फेटाळली आहे.
ही आधीच ठरलेली हत्या घडवून आणली, तर पाकला याचे परिणाम भोगावे लागतील तसेच द्विपक्षीय संबंधांवर याचा परिणाम होईल, असा इशारा भारताने दिला होता.

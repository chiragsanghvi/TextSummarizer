
‘ऑर्गनायझर’मध्ये काँग्रेस नेते अभिषेक सिंघवी यांचा लेख
‘ऑर्गनायझर’ने माझ्याकडे अनेकदा लेखनाची मागणी केली होती व अखेर ती मान्य केली
राष्ट्रीय स्वयंसेवक संघाशी संबंधित असलेल्या ‘ऑर्गनायझर’ या नियतकालिकात देशद्रोह व अभिव्यक्ती स्वातंत्र्य या विषयावर ज्येष्ठ काँग्रेस नेते व पक्षाचे प्रवक्ते अभिषेक मनू सिंघवी यांनी लेख लिहिला आहे, त्यामुळे अनेकांच्या भुवया उंचावल्या आहेत.
काँग्रेस नेते असलेले सिंघवी यांनी या लेखात अभिव्यक्ती स्वातंत्र्याची बाजू अतिशय ठोसपणे मांडली असून अभिव्यक्ती स्वातंत्र्य व देशद्रोह या दोन गोष्टी एका वेळी असू शकत नाहीत.
एआयएमआयएमचे नेते असाउद्दीन ओवैसी यांनी अलिकडे भारत माता की जय न म्हणण्याबाबत केलेले वक्तव्य निषेधार्ह आहे पण तरी सुद्धा त्यांचे वक्तव्यही देशद्रोहात बसत नाही.
कन्हैया जे बोलला, ओमर खालीद व विनायक सेन व ओवैसी हे आतापर्यंत जे बोलले, त्यापद्धतीने कुणी बोलू नये असेच मलाही वाटते.
सिंघवी यांनी सांगितले, की राष्ट्रीय स्वयंसेवक संघाशी संबंधित प्रकाशनासाठी लेख लिहिला तर गैर काही नाही, त्यात मुक्तपणे व्यक्त होण्याचे स्वातंत्र्यच प्रतीत होते.
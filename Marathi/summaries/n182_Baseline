ऐश्वर्या राय 'ऐ दिल'साठी रणबीरसोबत व्हिएन्नात

मुंबई- ‘ऐ दिल है मुश्किल‘ या आगामी चित्रपटाच्या कलाकारांच्या टीममध्ये सौंदर्यवती अभिनेत्री ऐश्वर्या राय बच्चन सहभागी झाली आहे.
नुकत्याच आलेल्या जजबा या चित्रपटातून जोरदार पुनरागमन केलेली जगतसुंदरी ऐश्वर्या सध्या रणबीर कपूरसोबत चित्रीकरणात व्यग्र असल्याचे सांगण्यात आले.
रणबीर आणि ऐश्वर्या या दोघांची ‘ऐ दिल है मुश्किल‘च्या सेटवरील काही छायाचित्रे प्रसिद्ध झाली.
त्याआधी दुसऱ्या एका छायाचित्रात या चित्रीकरणासाठी व्हिएन्नाला जाण्यासाठी लहानग्या आराध्यासह विमानतळावर आलेल्या ऐश्वर्याचीही छायाचित्रे प्रसिद्ध झाली.
तसेच, आपल्या चाहत्यांना स्वाक्षरी देतानाही ऐश्वर्याची छायाचित्रे सोशल मीडियावर प्रसिद्ध झाली.
सलमानचा तिसरा चित्रपट 200 कोटींच्या पुढे

मुंबई- बॉलिवूडमधील अनेक स्टार मंडळी आपल्या चित्रपटांच्या प्रमोशनसाठी आकाशपाताळ एक करतात, मात्र ‘प्रेम रतन धन पायो‘ सलमान खानचा या वर्षात 200 कोटी रुपयांची कमाई करणारा हा तिसरा चित्रपट ठरला आहे.
बॉलिवूड सुपरस्टार सलमान खानचा प्रदर्शित झालेला ‘प्रेम रतन धन पायो‘ हा चित्रपट बॉक्स ऑफिसवर अद्याप जोरदार कमाई करीत आहे.
आतापर्यंत अवघ्या 14 दिवसांमध्ये ‘प्रेम‘ने 200 कोटी रुपये कमावले आहेत.
तत्पूर्वी, चालू वर्षात किक व बजरंगी भाईजान या ‘सलमान स्टारर‘ चित्रपटांनीही 200 कोटींचा टप्पा ओलांडला होता.
सलमान खानचा चित्रपट म्हणजे 200 कोटींचा टप्पा ओलांडणारच असे समीकरण आता चर्चेत आले आहे.


‘..तर आसामचा कारभार नागपूरमधून’
भाजप राज्यात केवळ हिंसाचार घडवून आणेल आणि काँग्रेसच्या राजवटीत असलेले शांततेचे वातावरण संपुष्टात आणेल,
आसाम विधानसभा निवडणुकीत भाजपला नाकारण्याचे आवाहन काँग्रेसचे उपाध्यक्ष राहुल गांधी यांनी मंगळवारी एका जाहीर सभेत मतदारांना केले.
भाजप सत्तेवर आल्यास राज्याचा कारभार राष्ट्रीय स्वयंसेवक संघाच्या नागपूरमधील मुख्यालयातून किंवा पंतप्रधान कार्यालयातून केला जाईल, असे राहुल गांधी म्हणाले.
भाजप राज्यात केवळ हिंसाचार घडवून आणेल आणि काँग्रेसच्या राजवटीत असलेले शांततेचे वातावरण संपुष्टात आणेल, असा इशाराही गांधी यांनी दिला.
भाजपला आसाममध्ये काय हवे आहे, प्रथम ते मते मागतील आणि त्यानंतर आसामचा कारभार नागपूर किंवा पंतप्रधान कार्यालयातून करतील, असे कारबी जिल्ह्य़ातील प्रचारसभेत गांधी म्हणाले.
राहुल यांच्या नेतृत्वावर नेत्यांचा अविश्वास
काँग्रेसचे उपाध्यक्ष राहुल गांधी यांनी केलेल्या टीकेवर भाजपने मंगळवारी पलटवार केला.
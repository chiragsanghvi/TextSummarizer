खरंतर रोहित शेट्टी यांच्याबरोबर हा माझा पहिलाच चित्रपट अन्‌ यातील अनुभवही अगदी वेगळा होता.
अशा प्रकारची भूमिका अन्‌ असा चित्रपट प्रत्येक कलाकाराने एकदा तरी करावा, अशीच माझी धारणा झाली.
खरंतर पूर्ण चित्रपट बनविण्याची संधी अन्‌ आव्हानही अगदी जवळून अनुभवता आली.
चित्रपटक्षेत्रात कलाकार म्हणून काम करत असताना निर्माता ही नवी भूमिका केल्यानं चित्रपटासाठी लागणाऱ्या बारीक-सारिक गोष्टी शिकलो.
कारण, भूमिकेसाठी जीव ओतून काम केल्याशिवाय ती प्रेक्षकांच्या मनात घर करत नाही, याची मला जाणीव असून, त्यासाठी मी नेहमीच प्रयत्नशील असतो.
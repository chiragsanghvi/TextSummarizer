
पंतप्रधानांची टीका, ‘ग्राम उदय से भारत उदय अभियान’चे उद्घाटन
डॉ.
बाबासाहेब आंबेडकर यांचा वारसा गेली ६० वर्षे कमकुवत केल्याबद्दल काँग्रेसने पश्चात्ताप करायला हवा, असे सांगून पंतप्रधान नरेंद्र मोदी यांनी गुरुवारी दलितांच्या भावनांना हात घालण्याचा प्रयत्न केला आणि या महामानवाचे स्वप्न पूर्ण करण्यासाठी आपण झटत असल्याचे सांगितले.
आंबेडकर यांच्या शतकोत्तर सुवर्णजयंतीनिमित्त ‘ग्राम उदय से भारत उदय अभियान’चे त्यांनी उद्घाटन केले.
आंबेडकर यांच्या दूरदृष्टीचा वारसा पुढे नेण्यासाठी आपले सरकार करत असलेल्या प्रयत्नांची माहिती देताना मोदी यांनी सागरी प्रकल्प आणि दुर्बल घटकांचे सक्षमीकरण यांची उदाहरणे दिली.
काँग्रेसने हे का केले नाही, असा प्रश्न विचारून मोदी म्हणाले की आता आम्ही हे करीत असताना तुम्ही अस्वस्थ होत आहोत.

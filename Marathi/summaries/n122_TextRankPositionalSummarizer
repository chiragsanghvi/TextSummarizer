बालनाट्य महोत्सवात उमटणार 'उपेक्षितांचे अंतरंग'

ठाणे : नाताळच्या सुट्टीत बालनाट्य महोत्सवाचा आनंद लुटता यावा यासाठी ठाणे महापालिकेने सुरू केलेल्या या महोत्सवामध्ये यंदा पहिल्यांदाच उपेक्षितांचे अंतरंग उमटणार आहेत.
या महोत्वामध्ये प्रवीणकुमार भारदे लिखित व दिग्दर्शित व ‘माता अनसूया प्रॉडक्‍शन‘निर्मित ‘बाल शिवबा‘, विशाल कुंटे लिखित, सूर्यकांत कोळी दिग्दर्शित व समता विचार प्रसारक मंडळ, ठाणे निर्मित ‘क्‍लासची वारी‘; तसेच राकेश गायकवाड लिखित व दिग्दर्शित ‘श्रद्धा-अंधश्रद्धा‘ ही नाटके सादर करण्यात येणार आहेत.
संदीप गचांडे लिखित व दिग्दर्शित व मुक्त छंद निर्मित ‘किलबिल पाखरांची चिलबिल शाळा‘ हे नाटक;ि तर त्यानंतर विशाल कुंटे लिखित व सूर्यकांत कोळी दिग्दर्शित ‘मी काय शिकलो‘, सुनीता, प्रियंका, राधिका लिखित व शेहेनाज, पंकज दिग्दर्शित ‘जंगल-बिनभिंतीची शाळा‘ ही नाटके सादर होणार आहेत.
महोत्सवाच्या समारोपाच्या दिवशी संकेत तटकरे लिखित व दिग्दर्शित व सांज एन्टरटेन्मेंट निर्मित ‘खफूआ-खडा फुटणार आहे‘ हे नाटक; तर त्यानंतर समता विचार प्रसारक मंडळ, ठाणे निर्मित कल्पना म्हात्रे लिखित, अश्विनी मोहिते दिग्दर्शित ‘बालसुधारगृह‘; तसेच अनुजा व अंजली लोहार लिखित व दिग्दर्शित ‘टपाल-एक हरवलेले पत्र‘ ही नाटके सादर होणार आहेत.
हा महोत्सव सकाळी दहा ते दुपारी दोन या वेळेत चालणार असून तीन ते बारा वयोगटातील मुलांना प्रवेश विनामूल्य आहे.

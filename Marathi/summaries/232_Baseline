

प्राथमिक चौकशी अहवाल देण्यास जेएनयूचा नकार
नवी दिल्ली- जेएनयू संकुलात ९ फेब्रुवारी रोजी घडलेल्या घटनेची तीन प्राध्यापकांमार्फत चौकशी करण्यात आली असून त्यांनी सादर केलेला प्राथमिक अहवाल जाहीर करण्यास विद्यापीठाने नकार दिला आहे.
माहितीच्या अधिकारातील सवलतींच्या कलमांचा आधार घेत विद्यापीठाने म्हटले आहे की, संकुलात घडलेला प्रकार आणि त्यानंतरच्या घटना यांची विद्यापीठाच्या स्तरावर चौकशी सुरू आहे.
सदर माहिती दिल्यास चौकशीत अडथळा कसा येईल याची कारणे न देताच विद्यापीठाने पारसनाथसिंह यांना माहिती देण्यास नकार दिला.
चौकशीची प्रक्रिया सुरू आहे हे माहिती न देण्यास पुरेसे कारण नाही, माहिती दिल्याने चौकशी प्रक्रियेत असा अडथळा येईल याचे समाधानकारक कारण दिले पाहिजे, असे निरीक्षण दिल्ली उच्च न्यायालयाचे न्या.
रवींद्र भट यांनी नोंदविले होते
'मॅगी'प्रकरणी सर्वोच्च न्यायालयात याचिका

नवी दिल्ली - मॅगी नूडल्स विक्रीवरील बंदी उठविण्याच्या मुंबई उच्च न्यायालयाच्या निर्णयाविरोधात भारतीय अन्नसुरक्षा आणि मानांकन मंडळाने सर्वोच्च न्यायालयात याचिका दाखल केली आहे.
तसेच, उच्च न्यायालयाने मंडळाविरोधात केलेले शेरे काढून टाकण्याची मागणीही याचिकेत केली आहे.
उच्च न्यायालयाचा आदेश "चुकीचा‘ असल्याचे सांगत अन्नसुरक्षा मंडळाने पुनर्तपासणीसाठी दिलेल्या मॅगीच्या नमुन्यांवरही प्रश्‍नचिन्ह उपस्थित केले आहे.
तसेच, तपासणीसाठी मॅगीच्या नव्या नमुने पुरविण्याची विनंती केली.
याआधी मुंबई उच्च न्यायालयाने अन्नसुरक्षा मंडळाची मॅगीविरोधातील याचिका नामंजूर करत या प्रक्रियेत न्यायतत्त्वांचे पालन झाल्याचा शेरा मारला होता.
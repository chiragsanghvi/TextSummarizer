त्या मला ‘द्विधाता’ मालिकेनं शिकवल्या.
दिग्दर्शिका विजया मेहता यांच्याकडं ‘नागमंडल’साठी काम करत असताना माझी भूमिका छोटी होती; पण मला कलाकार म्हणून घडविण्यात त्या भूमिकेचा खूप मोठा वाटा आहे.
माझ्यासोबत झालेली एक अतिशय चांगली गोष्ट म्हणजे मला नेहमीच वेगवेगळ्या भूमिका साकारायची संधी मिळाली.
एक काळ असा होता, की भूमिका निवडीचं मला स्वातंत्र्य नव्हतं, पण आता मात्र मी भूमिका निवडताना स्क्रिप्ट काय आहे, दिग्दर्शक, सहकलाकार कोण आहेत याचा विचार करून भूमिका निवडतो.
माझा प्रवास अजून बाकी आहे, आपलं काम प्रामाणिकपणं करीत राहायचं असं मला वाटतं.

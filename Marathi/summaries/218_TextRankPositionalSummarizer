

वॉशिंग्टन- पाकिस्तानातील जनता दहशतवादाच्या विरोधात असून सरकार दहशतवादाविरोधात देत असलेल्या लढय़ाला जनतेचा पाठिंबा आहे, असे पीईडब्ल्यू संशोधन पाहणीत आढळले आहे.
तालिबान आणि तहरिक-ए-तालिबान पाकिस्तानबाबत तेथील जनतेचा नकारात्मक दृष्टिकोन आहे, असेही पाहणीत आढळले आहे.
जनतेचा कल काय आहे याबाबत २०१५ पासून करण्यात आलेल्या पाहणीचे निष्कर्ष आता जाहीर करण्यात आले आहेत.गेल्या एप्रिलमध्ये करण्यात आलेल्या पाहणीत ७२ टक्के जनतेचा तालिबान गटाला विरोध आहे तर प्रत्येक दहा जणांपैकी सहा जणांचा तहरिक-ए-तालिबान पाकिस्तानला मुख्यत्वे विरोध आहे, असे आढळले आहे.
पाकिस्तानातील निम्म्या जनतेचा (५३ टक्के) अफगाणिस्तान तालिबानला विरोध आहे तर ४७ टक्के जणांचा अल-कायदाविरोधात दृष्टिकोन आहे, असे पीईडब्ल्यूने म्हटले आहे

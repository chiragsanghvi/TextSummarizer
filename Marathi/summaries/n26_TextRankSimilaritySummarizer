कथा, पटकथा बंदिस्त होताना रात्र-रात्र होणाऱ्या चर्चा, दिग्दर्शक राजीव पाटील यानं दिलेली मोलाची माहिती, राजीवनं माझी चंदू जोगत्याशी करून दिलेली ओळख या सगळ्यांमुळंच मी तायप्पाच्या भूमिकेत शिरत होतो.
‘जोगवा’ चित्रपटाची जुळवाजुळव सुरू झाली, त्याच दिवशी मला राजीवचा फोन आला, ‘‘उप्या, मी जोगवा करतोय आणि तू तायप्पा... तुझ्या कारकिर्दीतील हा ‘माईल स्टोन’ ठरेल आणि अभिनेता म्हणून तुझा कस लागेल.
कथा, पटकथा बंदिस्त होताना रात्र-रात्र होणाऱ्या चर्चा, चित्रपटातल्या कथाविषयांशी संबंधित पश्‍चिम महाराष्ट्रातल्या परिसराला राजीवनं दिलेल्या भेटी, प्रत्यक्ष जोगत्यांच्या मुलाखती, या प्रथेचे बळी ठरलेल्या जोगत्यांशी झालेल्या मुलाखती याची माहिती रोजच्या रोज मला राजीव देत होता.
या चित्रपटाच्या निमित्तानं खऱ्या आयुष्यातल्या एका खऱ्या स्टारबरोबर काम करण्याची संधी मला प्रथमच मिळाली, ती स्टार म्हणजे गौरी गाडगीळ.
कलाकार म्हणून मला जी असुरक्षितता वाटत होती, ती क्षणार्धात गळून पडली आणि शंभर टक्के खात्री पटली की गौरीचा रोल फक्त आणि फक्त गौरीच करू शकते.
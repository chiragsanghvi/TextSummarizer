

बिकानेरमध्ये एका १७ वर्षीय दलित युवतीवर बलात्कार करून तिची हत्या केल्याचे प्रकरण दाबून टाकण्याचा प्रयत्न केला जात असल्याचा आरोप काँग्रेसचे उपाध्यक्ष राहुल गांधी यांनी बुधवारी केला.
या युवतीच्या कुटुंबाला न्याय देण्यासाठी या प्रकरणाची सीबीआय चौकशी करावी, अशी मागणीही गांधी यांनी केली.
पोलिसांच्या कारवाईने त्यांचे समाधान झालेले नाही, त्यामुळे सीबीआय चौकशी करून आम्हाला न्याय द्यावा, अशी त्यांची मागणी असल्याचे गांधी म्हणाले.
कुटुंबाला न्याय द्यावयाचा असल्यास सीबीआय चौकशीला मान्यता द्यावी, असे राजस्थानच्या मुख्यमंत्र्यांना आपल्याला सांगावेसे वाटते, असेही गांधी म्हणाले.
त्यांच्या चौकशीवर आमचा विश्वास नसल्यामुळे सीबीआय चौकशी करावी, अशी युवतीच्या वडिलांची मागणी आहे

मराठीतील बिग बजेट चित्रपट 'फ्रेंड्‌स' रसिकांच्या भेटीला

पुणे - मकरसंक्रांतीच्या दिवशी म्हणजे 15 जानेवारीला मैत्रीच्या गोड नात्याचा "फ्रेंड्‌स‘ हा मराठी चित्रपट रसिकांच्या भेटीला आला आहे.
संपूर्ण कुटुंबाने एकत्रित पाहावा अशा या चित्रपटात विनोद आहे, प्रेम आहे, ऍक्‍शन आहे, नृत्य आहे आणि त्याच्या जोडीला अमित राज, पंकज पडघन आणि नीलेश मोहरीर यांचे अफलातून संगीतही आहे.
"दिल दोस्ती यारी वारी‘ या गाण्यामध्ये "ऍकाप्पेला‘ तंत्राद्वारे रेकॉर्डिंग प्रथमच मराठी चित्रपटामध्ये केले आहे.
मधेश हे दाक्षिणात्य चित्रपटांचे प्रसिद्ध दिग्दर्शक असून, त्यांनी प्रथमच या मराठी चित्रपटाचे दिग्दर्शन केले आहे.
"शोले‘मधील जय आणि विरू यांची आठवण ताजी करणाऱ्या या "फ्रेंड्‌स‘मध्ये मराठी चित्रपटसृष्टीतील सध्याचा आघाडीचा कलाकार स्वप्नील जोशी आणि देखणा कलाकार सचित पाटील पहिल्यांदाच एकत्र पाहायला मिळणार आहेत.

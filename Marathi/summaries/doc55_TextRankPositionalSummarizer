शिल्पा शेट्टीसह पती राज कुंद्रा विरोधात फसवणुकीचा गुन्हा

भिवंडी : बॉलिवूडमधील सुप्रसिद्ध अभिनेत्री शिल्पा शेट्टीसह पती राज कुंद्रा विरोधात भिवंडीत फसवणुकीचा गुन्हा दाखल करण्यात आला आहे.
24 लाख 12 हजार 877 रुपयांची फसवणूक केल्याप्रकरणी कुंद्रा दाम्पत्यासह चौघांवर गुन्हा नोंदवण्यात आला आहे.
भिवंडी तालुक्यातील कोनगाव पोलिस स्टेशन क्षेत्रातील सरवली एमआयडीसीमध्ये बेडशीट तयार करणाऱ्या कंपनीची फसवणूक केल्याचा आरोप कुंद्रा दाम्पत्यावर आहे.
शिल्पा शेट्टी आणि पती राज कुंद्रा यांच्यासह भागीदार दर्शित इंद्रवन शाह, उदय कोठारी यांच्या विरोधात फसवणुकीचा गुन्हा दाखल करण्यात आला आहे.
कार्यालय बंद असल्याचं लक्षात आल्याने आपली आर्थिक फसवणूक झाल्याचं रवी भालोटिया यांच्या लक्षात आलं.

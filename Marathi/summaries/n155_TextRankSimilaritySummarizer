12) प्रदर्शित होणाऱ्या सतीश राजवाडे दिग्दर्शित "मुंबई-पुणे-मुंबई 2‘ या चित्रपटासाठी त्यांनी तब्बल 17 वर्षांनी "मला सांगा सुख म्हणजे नक्की काय असतं...‘ हे गाणे गायलेले आहे.
श्रीरंग गोडबोले यांनी लिहिलेले आणि अशोक पत्की यांनी संगीतबद्ध केलेले "मला सांगा...‘ गाणे आजही नाट्यरसिकांच्या ओठांवर आहे.
या गाण्याचा चित्रपटात वापर कसा करण्यात आला, याबाबत सतीश राजवाडे म्हणाले, ""एका लग्नाची गोष्ट नाटकातील हे सुपरहिट आणि अजरामर झालेले गाणे या चित्रपटात समाविष्ट करावे, असा विचार माझ्या मनात घोळत होता.
त्यानंतर या गाण्याचा समावेश चित्रपटात करण्यासाठी अशोक पत्की आणि श्रीरंग गोडबोले यांना विचारले.
आमच्या चित्रपटाची कथा तसेच अन्य बाबींबरोबर हे गाणे आमच्या चित्रपटाचे एक आकर्षण आहे.‘‘
 
स्वप्नील जोशी, मुक्ता बर्वे, प्रशांत दामले यांच्यासह विजय केंकरे, मंगल केंकरे, सविता प्रभुणे, आसावरी जोशी, श्रुती मराठे आणि सुहास जोशी आदी कलाकारांनी चित्रपटात महत्त्वाच्या भूमिका साकारल्या आहेत.
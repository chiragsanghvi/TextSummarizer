
पठाणकोट हल्ला हा तर भारताने रचलेला बनाव, पाकिस्तानी तपासपथकाने तोडले तारे
'पाकिस्तान टुडे' या वृत्तपत्रामध्ये या अहवालाबद्दल वृत्त छापून आले आहे
पठाणकोटमधील हवाई तळावर झालेल्या दहशतवादी हल्ल्याचा तपास करण्यासाठी भारतात आलेल्या पाकिस्तानच्या पाच सदस्यीय पथकाने मायदेशात परतल्यावर तारे तोडले आहेत.
पाकिस्तानची प्रतिमा आंतरराष्ट्रीय पातळीवर मलिन करण्यासाठी भारताने पठाणकोटवरील हल्ल्याचा बनाव रचला होता, असा अहवाल या पथकाकडून लवकरच पाकिस्तानी सरकारला सादर करण्यात येणार आहे.
‘पाकिस्तान टुडे’ या वृत्तपत्रामध्ये या अहवालाबद्दल वृत्त छापून आले आहे.
या हल्ल्याबद्दल आणि दहशतवाद्यांबद्दल भारतीय अधिकाऱ्यांना आधीपासूनच माहिती होती, असेही या अहवालात लिहिण्यात आले आहे.
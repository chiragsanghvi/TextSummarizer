मुंबई - बॉलीवूडची "देसी गर्ल‘ प्रियांका चोप्रा अमेरिकेतही हिट ठरली आहे.
अमेरिकेतील प्रसिद्घ "पीपल्स चॉईस‘ अवॉर्डवर तिने आपली मोहर उमटवत भारताचे नाव उज्ज्वल केले आहे.
अमेरिकेतील "क्वांटिको‘ टीव्ही मालिकेतील एफबीआय एजंटच्या भूमिकेसाठी तिला "पीपल्स चॉईस‘ पुरस्कार मिळाला आहे.
आपल्यासाठी मत दिलेल्या मतदारांचेही तिने आभार मानले.
अमेरिकन टीव्ही मालिकांतून झळकणाऱ्या मार्सिया गे हार्डेन, ली मिशेल, जॅमी ली कार्टिस, इमा रॉबर्टस्‌ आदींसारख्या अनेक मातब्बर अभिनेत्रींना मागे टाकत प्रियांकाने पुरस्कार पटकावला.
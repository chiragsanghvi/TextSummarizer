
हिंसाचाराच्या तुरळक घटना; आसामात गोळीबारात वृद्धाचा मृत्यू

आसाम व पश्चिम बंगाल विधानसभा निवडणुकीत सोमवारी भरघोस मतदान झाले.
दुपारी साडेचार वाजेपर्यंत आसाममध्ये विक्रमी ८५ टक्के, तर पश्चिम बंगालमध्ये ७९ टक्के मतदारांनी मतदानाचा हक्क बजावला.
बारपेटा जिल्ह्य़ात सोरभोग मतदारसंघातील एका मतदान केंद्रावर रांग लावण्याच्या मुद्यावर केंद्रीय राखीव पोलीस दलाचे (सीआरपीएफ) जवान आणि स्थानिक लोक यांच्यात झालेल्या चकमकीत ८० वर्षांचा एक मतदार मरण पावला.
पश्चिम बंगालमध्ये मतदानाच्या पहिल्या टप्प्यातील दुसऱ्या फेरीत अंदाजे ७९ टक्के मतदारांनी मतदानाचा हक्क बजावला.
बर्दवान जिल्ह्य़ातील जमुरिया मतदारसंघातील मतदान केंद्रांवर हिंसाचाराच्या तुरळक घटना घडल्या.
या पाश्र्वभूमीवर बोलताना मोदी यांनी दुष्काळावर कायमस्वरूपी तोडगा काढण्यासाठी केंद्र सरकार प्रयत्नशील असून लवकरच त्याची अंमलबजावणी केली जाईल, असे स्पष्ट केले.
दरम्यान, बिहार, उत्तर प्रदेशचा पूर्व भाग, पश्चिम बंगाल, आसाम आणि ईशान्येकडील राज्यांत दुसरी हरितक्रांती लवकरच होईल, असे आश्वासन मोदींनी दिले.
पुढील तीन वर्षांत १८ हजार खेडय़ांना वीज दिली जाईल असे पंतप्रधानांनी स्पष्ट केले.
देशभरातील गेल्या तीन ते चार महिन्यांत ९०० खेडय़ांमध्ये वीज पोहोचल्याचे त्यांनी स्पष्ट केले.
ब्रह्मपुत्रेसारखी नदी असतानादेखील आसामच्या नागरिकांना पाण्यापासून कशासाठी वंचित राहावे लागते, असा सवाल करीत त्यांनी काँग्रेसवर टीकास्त्र सोडले.
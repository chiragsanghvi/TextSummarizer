नारायण राणे महाराष्ट्राला दिसतोय तो केवळ बाळासाहेबांमुळे, असं सांगत राणेंनी शिवसेनाप्रमुख बाळासाहेब ठाकरेंच्या आठवणींना पुन्हा उजाळा दिला.
माझ्या मनात मुंबईचा महापौर होण्याचा विचार होता, तेव्हा बाळासाहेबांनी मला आमदारकीचं तिकीट दिलं.
म्हणूनच नारायण राणे महाराष्ट्राला दिसतोय तो केवळ बाळासाहेबांमुळे.
नाहीतर हा नोकरदार कोकणी माणूस महाराष्ट्राला कधी दिसला नसताच, अशी कृतज्ञता नारायण राणेंनी यावेळी व्यक्त केली.
राष्ट्रवादी काँग्रेसचे नेते जयंत पाटील आणि माजी मुख्यमंत्री सुशीलकुमार शिंदे यांच्यासह उपस्थित इतर नेत्यांनी राणेंच्या कार्यशैलीचं कौतुक करत त्यांना पुढील वाटचालीसाठी शुभेच्छा दिल्या.
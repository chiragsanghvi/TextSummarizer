ऐश्‍वर्या गिरवतेय अरबीचे धडे

"जझ्बा‘ या आगामी ऍक्‍शन थ्रिलर चित्रपटासाठी बॉलिवूडची स्टार अभिनेत्री ऐश्‍वर्या राय बच्चन सध्या अरबी भाषा शिकत आहे.
संजय गुप्ता दिग्दर्शित हा चित्रपट अरबी भाषेतही प्रदर्शित करण्यात येणार असून, अरबीत डब होणारा हा पहिलाच चित्रपट असल्याने ऐश्‍वर्या अरबी भाषेचे धडे गिरवत आहे.
अरबी मार्केटमध्ये बॉलिवूडची एंट्री होण्यासाठी गुप्ता यांनी ही शक्कल लढविली असून, आता ऐश्‍वर्यानेही त्यांनी दिलेले भाषा शिक्षणाचे "शिवधनुष्य‘ पेलण्यासाठी तयारी सुरू केली आहे.
चित्रपटातील तिचे संवाद अरबी भाषेत बोलण्यासाठी तिने अरबी भाषेचे धडे गिरविण्यास सुरवात केली असून, या चित्रपटाद्वारे ती "कमबॅक‘ करणार असल्याने हा चित्रपट तिच्यासाठी फारच महत्त्वाचा ठरणार आहे.
सहा महिन्यांपासून बीसीसीआयने थकवले टीम इंडियाचे पैसे.
बीसीसीआयमधील अंतर्गत वादांमुळे मागच्या सहा महिन्यांपासून भारतीय क्रिकेट संघातील खेळाडूंना त्यांचे मानधन आणि 1 कोटी रुपयांची बोनसची रक्कम अद्याप मिळाली नसल्याचे वृत्त इंडियन एक्सप्रेसने दिले आहे.
बीसीसीआय पदाधिकारी आणि प्रशासकांच्या समितीमध्ये सुरु असलेला वाद तसेच महसूलावरुन आयसीसी बरोबर मतभेद असल्याने खेळाडूंना अद्याप त्यांचे पैसे मिळालेले नाहीत.
कसोटी संघात खेळणा-या प्रत्येक खेळाडूला बीसीसीआय 15 लाख तर, राखीव खेळाडूंना 7 लाख रुपयांचे मानधन देते.
सर्वोच्च न्यायालयाने बीसीसीआयवर नियुक्त  केलेल्या समितीला कारभार चालवण्याचे अधिकार दिले आहेत त्याचवेळी बीसीसीआय पदाधिका-यांकडे चेकवर स्वाक्षरीचे अधिकार आहेत या दोघांमध्ये काही मुद्यावरुन मतभेद आहेत या वादामुळे खेळाडूंचे पैसे अडकले आहेत.

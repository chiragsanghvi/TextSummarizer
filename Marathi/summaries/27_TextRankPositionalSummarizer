
विकिलिक्सचे संस्थापक ज्युलियन असांज यांच्या विरोधात बजावण्यात आलेले अटक वॉरंट मागे घ्यावे, अशी मागणी करणाऱ्या त्यांच्या वकिलाचा स्विडनच्या वकिलांनी तीव्र विरोध केला आहे.
कथित बलात्कारप्रकरणी असांज यांच्या विरोधात २०१० मध्ये आरोपपत्र दाखल करण्यात आले होते.
असांज यांच्या वकिलांनी त्यांना सोडण्याची मागणी केली.
स्टॉकहोम जिल्ह्य़ातील न्यायालय पुढील दोन ते तीन आठवडय़ांमध्ये असांज यांच्या अटक वॉरंटबाबत निर्णय घेण्याची शक्यता आहे.
बलात्कार गुन्ह्य़ाप्रकरणी चौकशी करण्यासाठी त्यांच्याविरोधात अटक वॉरंट बजावण्यात आल्याचे स्विडनकडून सांगण्यात येत असले तरी ही बाब असांज यांनी नाकारली आहे

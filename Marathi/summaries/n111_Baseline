नाना पाटेकर अभिनित "नटसम्राट‘ चित्रपट त्यांनी बघितला असता, तर "नाना, तू आता अभिनय थांबवलास तरी चालेल,‘ असं ते म्हणाले असते.
येस, हा चित्रपट शिरवाडकरांच्या जबरदस्त शब्दांचा आहे, किरण यज्ञोपवित- अभिजित देशपांडे- महेश मांजरेकर यांनी केलेल्या माध्यमांतराचा आणि अन्वयार्थाचा आहे, मांजरेकर यांनी समरसून केलेल्या दिग्दर्शनाचा आहे, विक्रम गोखले-मेधा मांजरेकर आणि मृण्मयी देशपांडे यांच्या अभिनयसाथीचा आहे; पण खरं तर तो नानाचाच आहे.
पत्नी कावेरी (मेधा मांजरेकर), मित्र राम (विक्रम गोखले), मुलगा (अजित परब), सून (नेहा पेंडसे), मुलगी (मृण्मयी देशपांडे) यांच्याबरोबर समारंभ साजरा करत असतानाच बेलवलकर आपलं घर मुलाच्या नावावर करण्याची घोषणा करतात आणि बाकीचे पैसे मुलीच्या नावावर करतात.
एकूणच, हा चित्रपट मराठी चित्रपटांच्या इतिहासातल्या सोनेरी पानांपैकी एक नक्कीच आहे....मराठीला अभिजात दर्जा मिळायला बराच उशीर होतो आहे, वगैरे आपण वाचतो; पण ती अभिजात आहेच, हे अशा सोनेरी पानांची सळसळ सांगतच असते की!....आपण फक्त ती ऐकायला पाहिजे इतकंच.
दिग्दर्शक ः महेश मांजरेकर
कलाकार ः नाना पाटेकर, मेधा मांजरेकर, विक्रम गोखले, मृण्मयी देशपांडे, सुनील बर्वे, नेहा पेंडसे.
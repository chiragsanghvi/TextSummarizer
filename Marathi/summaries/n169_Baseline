‘बाहुबली- द कन्क्लूजन’मध्ये धकधक गर्ल

मुंबई : ‘बाहुबली’ या ब्लॉकबस्टर चित्रपटाच्या पुढील भागात (सिक्वेल) धकधक गर्ल धडक मारणार असल्याचे सांगण्यात येत आहे.
तेलुगू आणि तमीळमध्ये निर्मिती करून ‘बाहुबली’चे हिंदी, मल्याळम आणि फ्रेंच भाषेतही डबिंग करण्यात आले होते.
भारतातील सर्वाधिक बजेटचा ‘बाहुबली’ देशात व देशाबाहेर प्रदर्शित केल्यावर मोठा प्रतिसाद मिळाला होता.
सिक्वेलमध्येही बहुतांश कलाकार ‘बाहुबली’मधील असतील, परंतु त्यामध्ये माधुरी दीक्षित हे आणखी एक आकर्षण असणार आहे.
बाहुबलीमधील अनुष्का शेट्टीच्या बहिणीची म्हणजेच कुंतला राजवंशच्या राणीची भूमिका माधुरी साकारणार असल्याचे चित्रपटसृष्टीतील सूत्रांनी सांगितले.


फक्त कपडे बदलून दृष्टिकोन बदलता येत नाही, कन्हैयाचा राष्ट्रीय स्वयंसेवक संघाला टोला
बजरंग दलाच्या कार्यकर्त्यांनी कन्हैयाच्या दिशेने चप्पल भिरकावली
फक्त घोषणा देऊन देश चालत नाही.
त्यासाठी दृष्टिकोन असावा लागतो आणि कपडे बदलून दृष्टिकोन बदलता येत नाही, असा टोला जवाहरलाल नेहरू विद्यापीठातील विद्यार्थी संघटनेचा नेता कन्हैया कुमार याने नाव न घेता राष्ट्रीय स्वयंसेवक संघाला लगावला.
बाबासाहेब आंबेडकर यांच्या १२५ जयंतीनिमित्त नागपूरमध्ये आलेल्या कन्हैया कुमारने येथील धनवटे राष्ट्रीय महाविद्यालयात उपस्थितांशी संवाद साधला.
देशातील गरिबांचे, शोषितांचे, वंचितांचे, शेतकऱ्यांचे प्रश्न बाजूला टाकण्यासाठीच देशभक्ती विरूद्ध देशद्रोही असा वाद घडवून आणला जात आहे, असा आरोप कन्हैयाने केला.
भाजपला राममंदिर बनवायचे नसून, देश तोडायचा आहे, असा गंभीर आरोप करून कन्हैया म्हणाला की, आम्ही राजकीय लोकशाहीबद्दल बोलतच नाही.
पाकिस्तानकडून 29 भारतीय मच्छिमारांना अटक.
पाकिस्तानच्या नौदल सुरक्षा अधिका-यांनी आंतरराष्ट्रीय समुद्र सीमेचे उल्लंघन केल्याप्रकरणी 29 भारतीय मच्छिमारांना गुरुवारी अटक केली आहे.
पाकिस्तान मेरिटाइम सिक्युरिटी एजन्सीच्या प्रवक्त्याने दिलेल्या माहितीनुसार, आंतरराष्ट्रीय समुद्र सीमेचे उल्लंघन केल्याप्रकरणी पाकिस्तानच्या नौदल अधिका-यांनी 29 भारतीय मच्छिमारांना ताब्यात घेतले असून त्यांना पुढील कारवाई होईपर्यंत डॉक्स पोलिस ठाण्यात ठेवले आहे.
तसेच, त्यांच्याकडील पाच बोटी सुद्धा पाकिस्तानच्या नौदल अधिका-यांनी जप्त केल्या आहेत.
दरम्यान, पाकिस्तानने गेल्या वर्षी 100 भारतीय मच्छिमारांना अटक केली होती.

दिवाळीत येतेय 'कट्यार', 'प्रेमरतन' (संतोष भिंगार्डे)


दिवाळीच्या मुहूर्तावर चित्रपट प्रदर्शित करण्याचा पायंडा हिंदी चित्रपटसृष्टीत रूढ झालाय.
या वेळी सलमान खानचा ‘प्रेम रतन धन पायो’ हा चित्रपट प्रदर्शित होतोय.
मराठी चित्रपटसृष्टीही हिंदी चित्रपटांशी स्पर्धा करायला सज्ज असून, ‘कट्यार काळजात घुसली’ आणि ‘मुंबई-पुणे-मुंबई-२’ हे दोन बिगबजेट चित्रपट प्रदर्शित होतील.
या वर्षी ‘राजश्री प्रॉडक्‍शन’चा ‘प्रेम रतन धन पायो’ हा हिंदी चित्रपट; तसेच मराठीत झी-टॉकीजचा ‘कट्यार काळजात घुसली’ आणि मिराह एंटरटेनमेंट व एव्हरेस्ट एंटरटेनमेंटचा ‘मुंबई-पुणे-मुंबई-२...लग्नाला यायचंच’ हे चित्रपट प्रदर्शित होत आहेत.
सचिन पिळगावकर, शंकर महादेवन, सुबोध भावे, पुष्कर श्रोत्री, अमृता खानविलकर, मृण्मयी देशपांडे अशी कलाकारांची भरभक्कम टीम या चित्रपटात आहे.


भारत-पाकिस्तान यांच्यात मध्यस्थीची मून यांची सशर्त तयारी
वादानंतर पाकिस्तानने भारताशी शांतता चर्चा थांबवण्याचा निर्णय जाहीर केला आहे.
भारत व पाकिस्तान यांच्यात अलीकडे झालेल्या वादानंतर पाकिस्तानने भारताशी शांतता चर्चा थांबवण्याचा निर्णय जाहीर केला आहे.
बान की मून यांचे प्रवक्ते स्टीफनी द्युजारिक यांनी सांगितले की, जर दोन सदस्य देशांमध्ये वाद असतील व कुणीच तोडगा काढण्यास राजी नसेल तर संयुक्त राष्ट्र संघाचे सरचिटणीस त्यांच्या पदाचा वापर करून मध्यस्थी करू शकतात त्यामुळे या दोन देशांनी तशी इच्छा प्रकट केली तर मून हे मध्यस्थी करण्यास तयार आहे.
भारत-पाकिस्तान यांच्यातील चर्चेची प्रक्रिया थांबली आहे त्याबाबत रोजच्या वार्तालापात द्युजारिक यांनी सांगितले की, अशी मध्यस्थी करण्यास बान की मून यांची तयारी आहे.
परराष्ट्र मंत्रालयाचे प्रवक्ते विकास स्वरूप यांनी असे सांगितले होते की, दोन्ही देशात संबंध प्रस्थापित राहतील व त्यांनी चर्चेचे स्वरूप ठरवून घेतले पाहिजे असे वक्तव्य पाकिस्तानी परराष्ट्र खात्याचे प्रवक्ते नफीस झकारिया यांनी केले आहे.

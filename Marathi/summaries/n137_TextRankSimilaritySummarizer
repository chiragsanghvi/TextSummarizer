डिसेंबरच्या मुहूर्तावर नवी कोरी नाटके रंगमंचावर

मुंबई- नवे विषय आणि सामाजिक भान जपत आज मराठी सिनेमा आशयाने समृद्ध होत आहे, त्याचप्रमाणे आता नवे विषय, आशय असलेली नवी कोरी नाटके डिसेंबरच्या मुहूर्तावर मराठी रंगभूमीवर दाखल होत आहेत.
उमेश कामत, स्पृहा जोशी, अमृता सुभाष, तुषार दळवी, मधुरा वेलणकर, लोकेश गुप्ते अशी एकाहून एक दिग्गज मंडळींची नाटके रंगमंचावर येत आहेत.
"गोष्ट तशी गमतीची‘ या रेकॉर्डब्रेक नाटकाचे लेखक मिहीर राजदा यांनी या नाटकाचे लेखन केले असून, अद्वैत दादरकर यांनी या नाटकाचे दिग्दर्शन केले आहे, तर याच संस्थेतर्फे प्रेम या विषयावर भाष्य करणारे दुसरे नाटक येते आहे.
तर भद्रकाली प्रॉडक्‍शनही एक नवे कोरे नाटक प्रेक्षकांच्या भेटीला आणत असून, त्यामध्ये मधुरा वेलणकर, तुषार दळवी, लोकेश गुप्ते यांच्यासारखी तगडी स्टारकास्ट असतील.
त्याचप्रमाणे श्रीपाद देशपांडेलिखित आणि प्राजक्त देशमुख, प्रफुल्ल दीक्षित दिग्दर्शित "मंत्रावळ‘ हे नवे कोरे नाटक रंगभूमीवर आले आहे.

आजमितीला भाजप ज्या उंचीवर आहे तो पक्षकार्यकर्त्यांच्या तीन पिढय़ांनी केलेल्या त्यागामुळे आहे, या पिढय़ांनी ‘भारतमाता’ हीच विचारसरणी जपली आहे, कार्यकर्त्यांनी याचे स्मरण ठेवावे आणि हा त्याग वाया घालवू नये, असे सांगून शहा यांनी ‘भारतमाता की जय’ नेच भाषण संपविले.
सत्ता हे आपले उद्दिष्ट नाही तर गरिबांना सक्षम करण्याचे साधन आहे, त्यामुळे पंतप्रधान नरेंद्र मोदी सरकारने हाती घेतलेल्या सामाजिक सुरक्षा योजनांचा गरिबांना लाभ करून द्यावा, असे ते म्हणाले.
नमामी गंगे, बेटी बचाओ, बेटी पढाओ, प्रत्येक घरात शौचालय आदी योजनांमध्ये सरकारला सहकार्य करण्याचे आवाहनही शहा यांनी केले, एकतम मानववाद हेच केंद्राचे मध्यवर्ती सूत्र आहे आणि केंद्राचा सबका साथ सबका विकास यावरच विश्वास आहे, मोदी हे जगातील सर्वात लोकप्रिय नेते आहेत, असेही शहा म्हणाले.
पं.
जवाहरलाल नेहरू यांची धोरणे देशहिताची नव्हती, त्यांच्यावर पाश्चत्त्यांच्या विचारांचा पगडा होता, भारतीय जनसंघ आणि भाजप हे देशाला पर्यायी विचारसरणी देण्यासाठीच स्थापन झाले आहेत, असे ते म्हणाले
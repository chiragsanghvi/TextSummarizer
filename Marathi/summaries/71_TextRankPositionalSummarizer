
६१ जागांपैकी काँग्रेस ५७ जागांवर, तर एआययूडीएफ ४७ जागांवर; भाजप ३५ आणि त्याचे मित्रपक्ष बोडो पीपल्स फ्रंट १० व आसाम गण परिषद १९ जागांवर लढत आहेत.
निवडणुकीच्या मैदानात उतरलेल्या प्रमुख उमेदवारांमध्ये मंत्री रकिबुल हुसैन, एआययूडीएफचे प्रमुख व धुब्रीचे खासदार बद्रुद्दीन अजमल भाजपमध्ये प्रवेशलेले काँग्रेसचे माजी मंत्री हिमांता बिस्व शर्मा यांचा समावेश आहे.
राज्यात सत्ताधारी तृणमूल काँग्रेस, डावी आघाडी व काँग्रेस यांची युती आणि भाजप यांच्यात तिहेरी लढत होत आहे.
नारायणगडमधून पाचवेळा निवडून आलेले माकपचे आमदार आणि विरोधी पक्षनेते सूर्यकांत मिश्रा आणि काँग्रेसचे ज्येष्ठ नेते मानस भुनिया (सबांग) हे प्रमुख उमेदवार आहेत.
पहिल्यांदाच निवडणूक लढवणाऱ्यांपैकी अभिनेते सोहम चक्रवर्ती आणि कारगिल युद्धात लढलेले कर्नल दीप्तांशु चौधरी (निवृत्त) हे अनुक्रमे तृणमूल काँग्रेस व भाजपच्या तिकिटावर राजकारणात आपले भाग्य अजमावत आहेत

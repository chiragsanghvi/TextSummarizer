
करुणानिधी तिरुवारूर मतदारसंघातून लढणार
द्रमुकने आपल्या १७६ उमेदवारांच्या नावांची यादी अद्याप जाहीर केलेली नाही

भारत व अमेरिका यांच्यात सागरी सुरक्षेतील द्विपक्षीय संबंधात मोठे बदल अ‍ॅशटन कार्टर यांच्या या दौऱ्यानंतर अपेक्षित आहेत.
दक्षिण चीन सागरात चीनने आपला हक्क प्रस्थापित करण्याचा प्रयत्न चालवल्याने भारत व अमेरिका यांनी आंतरराष्ट्रीय नाविक नियमांच्या अंमलबजावणीवर भर दिला आहे.
साऊथ ब्लॉक येथे प्रतिनिधी मंडळ पातळीवर भारत-अमेरिका यांच्यात चर्चा झाली असून, नौदल पातळीवर वेळोवेळी संवाद साधण्याचे ठरले आहे.
लॉजिस्टिक्स एक्सचेंज मेमोरँडम ऑफ अ‍ॅग्रीमेंट हा करार येत्या काही महिन्यांत होत असून, त्यामुळे दोन्ही देश एकमेकांना रसद पुरवठय़ात मदत करणार आहेत.संरक्षणमंत्री मनोहर पर्रिकर यांनी सांगितले की, अमेरिकेने पाकिस्तानला एफ १६ विमाने दिल्याच्या प्रकरणी भारताने अ‍ॅशटन कार्टर यांच्याकडे नाराजी व्यक्त केली आहे.
पठाणकोटसह भारतातील दहशतवादी कारवायांत सामील असलेल्यांना शिक्षा घडवली पाहिजे असेच अमेरिकेचे मत आहे, कारण पाकिस्तानी दहशतवादाचा फटका अमेरिकेलाही बसला आहे.
‘बाहुबली- द कन्क्लूजन’ पुढील वर्षी होणार प्रदर्शित

भारतातील सर्वाधिक बजेटचा चित्रपट म्हणून बोलबाला झालेल्या ‘बाहुबली‘ या चित्रपटाचा पुढील भाग (सिक्वेल) एप्रिल 2017 मध्ये चित्रपटगृहांमध्ये प्रदर्शित होणार आहे.
यामुळे कटप्पाने ‘बाहुबली‘ला का मारले याचे अधिकृत उत्तर मिळविण्यासाठी प्रेक्षकांना आणखी एक वर्ष प्रतीक्षा करावी लागणार आहे.
चित्रपटाच्या अखेरीस त्यातील एक प्रमुख पात्र ‘बाहुबली‘ याला त्याचा प्रामाणिक सेनापती कटप्पा याने मारले, परंतु त्याने का मारले याचे कारण त्यात स्पष्ट झाले नाही.
त्यामुळे सिक्वेल प्रदर्शित होईपर्यंत ‘बाहुबली‘ चर्चेत राहणार यात शंका नाही.
‘बाहुबली‘ प्रदर्शित झाला तेव्हा या चित्रपटाचा पुढील भाग लवकरच प्रदर्शित होणार असल्याचे सांगण्यात आले होते.
